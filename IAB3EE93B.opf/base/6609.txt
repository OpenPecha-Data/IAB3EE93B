༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4996
28990
རྗེ་ཡབ་སྲས་གསུམ་གྱི་ཚད་གཞུང་ཉེར་མཁོ་དང་གུང་ཐང་བློ་གྲོས་རྒྱ་མཚོའི་བསྡུས་གྲྭ།
rje yab sras gsum gyi tshad gzhung nyer mkho dang gung thang
blo gros rgya mtsho'i bsdus grwa
Descriptor
Original Publication
gna' dpe gces bsdus dpe tshogs
Place
lan kru'u
Publisher
kan su'u mi rigs dpe skrun khang
Date
2000
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
416
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



LC SURROGATE CATALOGING RECORD
TBRC Control Number: W28990
Type of Material: Text (Book, Microform, Electronic, etc.)
Main Title: Rue yab sras gsum gyi tshad gzhung nyer mkho dang gung thang
blo gros rgya mtsho'i bsdus gwa.
Edition Information: Par gzhi 1.
Published/Created: Lan kru'u : Kan su'u mi rigs dpe skrun khang, 2000.
Related Names: Gna'dpe gces bsdus dpe tshogs.
Description: 1,416 p.
ISBN: 7-5421-0762-3
Notes: In Tibetan.
Subjects: Buddhist logic.
CALL NUMBER: BQ+



1
:|
།
༡༥།
།
ན
，
ཀན་སུའུ་མི་རིགས་དཔེ་སྐྲུན་ཁང་།
།
བ
1:|: 1
༄༅།།གནའ་དཔེ་གཅེས་བསྡུས་དཔེ་ཚོགས།
gyg7
Enf
བ་ལ



།
ལ
།།
།།
།།
།
1:|:
，
།
།
།
/
།
:
།
W
།།
་
།
|
།
།
།
༡༡
༄༅།།གནའ་དཔེ་གཅེས་བསྡུས་དཔེ་ཚོགས།
།
༡
ཡང་
།
།
པ་ལ།
པ
གཙོ་སྒྲིག་པ།
འབྲུག་ཐར།( ཀན་སུའུ་ཞིང་ཆེན་བོད་ཀྱི་ཤེས་རིག་ཞིབ་འཇུག་ཁང་།)
གཙོ་སྒྲིག་གཞོན་པ།
ཆ་རིས་སྐལ་བཟང་ཐོགས་མེད།( ཀན་སུའུ་ཞིང་ཆེན་བོད་ཀྱི་ཤེས་རིག་ཞིབ་འཇུག་ཁང་།)
འབྲུག་རྒྱལ་མཁར།( ཀན་སུའུ་མི་རིགས་དཔེ་སྐྲུན་ཁང་།)
སྐྱོ%ttཏྟཱ#ཎྞཾ ཀྵ [E
##:
[1# (# # % $ % ཚf . #f )
ཟླ+g#:
F%E • Ig. 9& (## % $ ༧ ཚ# #/f )
Hz (# #R ཏིk # #t #2 )
# g##: ] = =
གློigi+: { #*h
#F THE}: BH 4E
།
།
།
།
།
# |



སྐུ་
བ
བ བ པ
2
17:1:|:
1:
ལ་བ།
བ ད ས་
1:
WWkM
#
-
བ
1:|:ཀ་ནས་
།
པ་མ་
1:|E
2
1:|:
ཀྱི་
13:3111:|: :
༈ ས7z
ལ
ཀན་
།
བ ་
，
AWW
སྟོན་
ས པ ས 28 ཨ་་་
ས བ
#
**
#
དཀྱི #
M
ས
=
''དང་
ག ན་
ས4
ས
»
སའི་
པ
སྐོ་
།་པས །
ཚཀྱི་
ནn
ལན
ཀྱི་
བྱ་བ་བྱེད་
༡
པ་
11:
བ
རྒྱུ་
:
3 ནི 13
༥
V 247
རྒྱུ
།
་
N
ན་
གོ་
ཏན་ འི ་ མ་
་
གནམ་
1 W11
༢ ཀྱི་ ༡༡
，
ཤིག
2
ར
བའི
//V / །
ཀྱི་
ན་ ༧
1:|:
ཀྱི་
།
་
་
:|:yak
1
ན
ས་ནད་
ལ
11
་
ལ
།།
།
།
པ
128ཀྱི་
་་་
A!
།
Y/1/
།
པ་
པས པ
|
དའིy 1:
ས
#7，!
W
བས
་་་
hi:
1
2
-
W
ས
WWWW
།
ས་
།
A
མ
ན་
ཚ
།
རྗེ་
WWW
17
དག་
རྗེ་
ནན་
:
:
1:|: :
ན་
་
A
་་
བས
གནང་
1
ད་
-
|- བོ
1:
་་་་་
་རྒྱུ་
ཉིན་
༡
།
པ
:
༣
-
ཀྱི་
ས།
།
།
Wu * M
1|
།
y
་
་་་་
1:|:ཀུན།་
*
སྐོར་
༡༠
།
ནི།
བྱ་་
ན་༨པའི་
་
དེ་
་་་་
པ།
ནག་
1 ལས་
ངོ་།
༥༽
དག
།
།
M
1 མ
པ་
1:
འོ
ནི་ར་
，
བ བ བ པ
༈
ན་
་
0
|
12
ལ །
།
7371
RiN:
ས7
།
།
ན
ན། ཤིན
་
18:
3E 1
་།
པོ
ཚེས
ཏི་
༡༥ རིམ་བཞིན་
ན་སུའུ་མི་རིགས་དཔེ་སྐྲུན་ཁང་།
༧ W!
་་་
:
ག
11:
J་རྒྱུན་
་
t
2a14
ལ
པ་74
བ།
་
\W1:
471:
M:
W\\\
སོ་
༥
ས
ས
ས བ
པ
8
1:|:/
/\\N 81
ཀྱི་སྐབས་
ཕྱིར་་
་་་
༽
ལས་
ར 1:|:
ན
སྟེ་
11 : 1:འོ་དོད་
|
པ
ལས
ཀྱིན ་ན་ ད་རིས་
#
*
ཀྱི
ན་



་་་
ག་
*
*་
ན
དར་
ཀྱིས་
གནr
མན་
ན
གི་
ཟླ་
རྒྱ་
1: རྒྱུན་
182
W.7
ཀྱི
འི་
ག་ར་
kན་
༧. བསམ་
''
1:|:
:
༥
ལོ་
ནད་
1
，22
1:|:ཀྱི 2 1
ཕྱིན་
ན་
༡༥
ན་
ནང་
，
མ
་
ར
ན་
བ༠ #
1
་
L
+
་
ས་
།
།
།
་་
།
，
w
ཀྱི
ས
1:2:
་
7
།
།
3ང་
བར་
་
ས་
སྣན་
:|
1
༄༅།གནའ་དཔེ་གཅེས་བསྡུས་དཔེ་ཚོགས། །
-
༥༧
༡
།
ཀ
|
དེ་
པ
་，
སུ
A-
ng
འ 17
23
།
་་་།
\
WIN7
ན་
་
gyg1032
WWWi:41
དགོས། (32111
«
，
*
N
།
པ་
ས་
ཀྱིས་
་་
1
ན
ར ད
ད
།
།
»
བྱ



༄༅། །རྗེ་ཡབ་སྲས་གསུམ་གྱི་ཚད་མའི་གཞུང་ཉེར་
མཁོ་རྣམས་དང་རྗེ་གུང་ཐང་བློ་གྲོས་རྒྱ་
མཚོས་མཛད་པའི་བསྡུས་སྦྱོར་སྙིང་བོ་
ཀུན་འདུས་རིགས་པའི་མཛོད་ཀྱི་
རྣམ་བཤད་ཀུན་གསལ་མེ་
ལོང་བཅས་བཞུགས་སོ། །
ཆ་རིས་སྐལ་བཟང་ཐོགས་མེད་ཀྱིས་ལེགས་སྒྲིག་བྱས།
ཀན་སུའུ་མི་རིགས་དཔེ་སྐྲུན་ཁང་།



ܡ ܤܝܫܫܝܝܙܫܝܪ ܚ



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ།
1
དཀར་ཆག
ཚད་མའི་ལམ་བསྒྲིགས་ཞེས་བྱ་བ་བཞུགས་སོ། ། ..….…..….
....….…..... རྗེ་ཙོང་ཁ་བས་མཛད། (1)
ཚད་མའི་ལམ་ཁྲིད་ཅེས་བྱ་བ་བཞུགས་སོ། ། ..…..…....………………..
….....…..….. རྒྱལ་ཚབ་རྗེས་མཛད། (66)
འགལ་འབྲེལ་གྱི་རྣམ་གཞག་བཞུགས་སོ། ། ..….….…........…..
...... རྒྱལ་ཚབ་རྗེས་མཛད། (112)
ཚད་འབྲས་ཀྱི་རྣམ་གཞག་ཆེན་མོ་བཞུགས་སོ། ། ...….…………………...
……………….…..…... མཁས་གྲུབ་རྗེས་མཛད། (134)
བསྡུས་སྦྱོར་སྙིང་བོའི་དགོངས་དོན་གསལ་བར་བྱེད་པ་ཀུན་གསལ་མེ་
ལོང་ཞེས་བྱ་བ་བཞུགས་སོ། ། .....…
.....…….…... རྗེ་གུང་ཐང་བློ་གྲོས་རྒྱ་མཚོས་མཛད། (221)



w
ww
.



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ།
1
༄༅། །ཚད་མའི་ལམ་བསྒྲིགས་ཞེས་
བྱ་བ་བཞུགས་སོ། །
རྗེ་ཙོང་ཁ་བས་མཛད།
ཨོཾ་སྭསྟི། རྗེ་བཙུན་བླ་མ་རྣམས་ལ་ཕྱག་འཚལ་ལོ། ། དེ་ལ་
འདིར་རིགས་པའི་བསྟན་བཅོས་ཀྱི་དེ་ཁོ་ན་ཉིད་གཏན་ལ་འབེབས་
པར་བྱེད་པ་ལ། ཚད་མའི་མཚན་ཉིད་སྟོན་པའི་བསྟན་བཅོས་་་
བརྩམས་པའི་དགོས་པ། དགོས་པ་དེ་བསྟན་བཅོས་ལ་རག་ལས་
ཚུལ། དགོས་པ་དེ་ལྡན་གྱི་བསྟན་བཅོས་ལ་གཅེས་པར་བཟུང་བ།
བསྟན་བཅོས་དེའི་བརྗོད་བྱའི་ལུས་གཏན་ལ་དབབ་པའོ། ། དང་བོ་
ལ་གཉིས། དགོས་པ་ལ་ལོག་རྟོག་དགག་པ་དང་། ཡང་དག་པའི་
དགོས་པ་བསྟན་པའོ། ། དང་བོ་ལ་གསུམ། གྲོལ་བ་དོན་གཉེར་ལ་
ལྟོས་ཏེ་དགོས་མེད་ཀྱི་ལོག་རྟོག་དགག ཡུལ་གྱི་ཁྱད་པར་ལ་ལྟོས་དེ་
དགོས་མེད་ཀྱི་ལོག་རྟོག་དགག དགོས་པ་ཡོད་ཀྱང་དམན་པར་
འདོད་པ་དགག་པའོ། །དང་བོ་ལ་གཉིས། རྟོག་གེའི་བསྟན་བཅོས་
སུ་བཤད་པ་ལ་འཁྲུལ་བའི་ལོག་རྟོག་དགག ནང་རིག་པའི་བསྟན་
བཅོས་ལས་ལོགས་སུ་བཤད་པ་ལ་འཁྲུལ་བའི་ལོག་རྟོག་དགག་་་་་་
པའོ། །དང་བོ་ནི། ཁ་ཅིག་ན་རེ། ཚད་མའི་བསྟན་བཅོས་འདི་



གནའ་དཔེ་གཅེས་བསྡུས་དཔེ་ཚོགས།
དག་ནི་ཕྱིའི་སྤྲོས་པ་ཙམ་གཅོད་པའི་རྟོག་གེ་ཙམ་ཡིན་པས་གྲོལ་བ་
དོན་གཉེར་ལ་ཉེ་བར་མཁོ་བ་མེད་དོ་སྙམ་པ་ནི་ལོག་རྟོག་ཆེན་པོ་ཡིན་
ནོ། །དེ་ལ་རྟོག་གེ་ལ་གཉིས་ཏེ། ཆོས་འདི་ལས་ཕྱི་རོལ་ཏུ་གྱུར་པ་
རྣམས་ཀྱི་འཁོར་བ་ལས་གྲོལ་བར་བྱེད་པའི་ལམ་སྟོན་པར་བྱེད་པའི་
སྟོན་པ་དྲང་སྲོང་གླིང་སྐྱེས་ལ་སོགས་པ་རྣམས་ཀྱིས་དངོས་པོའི་དེ་ཁོ་
ན་ཉིད་ཁོང་དུ་མ་ཆུད་པར་རྟོག་པས་བཏགས་པ་ཙམ་གྱིས་གྲོལ་ལམ་
རྣམ་པར་བཞག་པ་ལ་རྟོག་གེར་བྱས་པ་དང་། ཡང་མདོ་སྡེའི་རྒྱན་
དུ། རྟོག་གེ་བརྟེན་ཅིང་མ་ངེས་ལ། ། མ་ཁྱབ་ཀུན་རྫོབ་སྐྱོ་་་་་
ཅན། །བྱིས་པ་ལ་ནི་བརྟེན་པར་འདོད། ། ཅེས་དེ་ཁོ་ན་ཉིད་སྒྲ་དང་
རྟགས་ལ་བརྟེན་ནས་རྟོགས་པ་དང་། རྟོགས་སུ་ཟིན་ཀྱང་གཞན་དུ་
འགྱུར་བས་མ་ངེས་པ་དང༌། ཇི་ལྟ་བ་དང་ཇི་སྙེད་པ་མཐའ་དག་ལ་
བློ་མི་འཇུག་པས་མ་ཁྱབ་པ་དང༌། དེ་ཁོ་ན་ཉིད་མངོན་དུ་མ་གྱུར་
པར་རགས་པ་ཙམ་ཡུལ་དུ་བྱེད་པས་ཀུན་རྫོབ་པའི་ཡུལ་ཅན་དང༌།
སྤོབས་པ་གཏུགས་པར་འགྱུར་བས་སྐྱོ་བ་ཅན་ཏེ་མཚན་ཉིད་ལྔ་དང་
ལྡན་པ་དེ་ཁོ་ན་ཉིད་རྟོག་དཔྱོད་ཙམ་གྱིས་ཡུལ་དུ་བྱེད་པ་ལ་རྟོག་གེར་
བཞག་པ་གཉིས་ལས། དང་བོ་ཡིན་པའི་ཕྱིར་གྲོལ་བ་དོན་གཉེར་ལ་
ཉེ་བར་མཁོ་བ་མེད་དོ་ཞེས་ཟེར་ན། རྟགས་མ་གྲུབ་པ་ཡིན་ཏེ།
སྟོན་པ་བཅོམ་ལྡན་འདས་ཀྱིས་ཤེས་བྱ་ཇི་ལྟ་བ་དང་ཇི་སྙེད་པ་མ་ལུས་
པ་མངོན་སུམ་དུ་ཐུགས་སུ་ཆུད་ནས་བསྟན་པའི་གསུང་རབ་ཀྱི་དེ་ཁོ་
ན་ཉིད་ཕྱིན་ཅི་མ་ལོག་པར་རིགས་པའི་བསྟན་བཅོས་འདིར་གཏན་ལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། །
འབེབས་པ་ཡིན་པའི་ཕྱིར་རོ། ། ཕྱི་མ་ཡིན་པའི་ཕྱིར་གྲོལ་བ་དོན་་་
གཉེར་ལ་ཉེ་བར་མཁོ་བ་མེད་དོ་ཞེས་ཟེར་ན། ཁྱབ་པ་མ་གྲུབ་པ་
ཡིན་ཏེ། དེ་ལྟར་ན་སྦྱོར་ལམ་ཆོས་མཆོག་ལ་སོགས་པ་རྣམས་ཀྱང་
དེ་ ཁོ་ ན་ ཉིད་ རྟོག་དཔྱོད་ཙམ་ གྱིས་ ཡུལ་ དུ་བྱེད་ དགོས་ པའི་ཕྱིར།
གྲོལ་བ་དོན་གཉེར་ལ་ཉེར་མཁོ་མེད་པར་འགྱུར་ལ། དེ་ལྟར་ན་
མཐོང་ལམ་ཡན་ཆད་རྒྱུ་མེད་དུ་སྐྱེ་བར་འགྱུར་བ་དང་། དེ་ལྟར་
དམ་བཅའ་བའི་བློ་ཡང་གྲོལ་བ་དོན་གཉེར་ལ་མི་མཁོ་བར་འགྱུར་ཏེ།
རྟོག་དཔྱོད་ཙམ་ཡིན་པའི་ཕྱིར་རོ། །གཉིས་པ་ནི། ཁ་ཅིག་ན་རེ།
སྡེ་བདུན་པོ་འདི་དག་ནི་གཏན་ཚིགས་རིག་པ་ཡིན་གྱི་ནང་རིག་པ་
མིན་པས་གྲོལ་བ་དོན་གཉེར་ལ་ཉེ་བར་མཁོ་བ་མེད་དོ་ཞེས་ཟེར་བ་
ཡང་ཐར་ལམ་གྱི་རྩ་བ་གཅོད་པར་བྱེད་པ་ཡིན་ཏེ། གཏན་ཚིགས་
རིག་པ་ནི། རང་ཕྱོགས་སྒྲུབ་པར་བྱེད་པའི་སྒྲུབ་བྱེད་འགོད་ལུགས་
སོགས་དང༌། གཞན་ཕྱོགས་སུན་འབྱིན་ཚུལ་སོགས་བརྡ་སྤྲོད་པ་
དང་ཐུན་མོང་བ་ལ་གྲགས་པ་རྣམས་ཀྱང་ཡིན་མོད། ནང་རིག་ནི་
ནང་གི་སེམས་རྒྱུད་འདིའི་སྟེང་གི་མི་འདོད་པའི་ཕྱོགས་ཀྱི་རྒྱུ་འབྲས་
བུ་དང་བཅས་པ་དང་། དེ་འགོག་པར་བྱེད་པའི་རྒྱུ་འབྲས་བུ་དང་
བཅས་པ་སྡེ་སྣོད་དམ། བསྟན་བཅོས་གང་གིས་རིག་པར་བྱེད་པ་
རྣམས་ཡིན་ལ། དེ་ལ་འདིར་ནི་ལྷག་པ་ཤེས་རབ་ཀྱི་བསླབ་པ་གཙོ་
བོར་གཏན་ལ་འབེབས་པར་བྱེད་པས་མངོན་པའི་བསྟན་བཅོས་ཡིན་
ཞིང༌། རང་གི་ཕྱོགས་སྒྲུབ་པར་བྱེད་པ་ཡང་། མི་རྟག་བདག་མེད་



གནའ་དཔེ་གཅེས་བསྡུས་དཔེ་ཚོགས།
སོགས་གཏན་ཚིགས་ཡང་དག་གི་སྒོ་ནས་གཏན་ལ་འབེབས་པར་བྱེད་
པས་ན། ནང་རིག་དང་གཏན་ཚིགས་རིག་པ་ལ་འགལ་བ་ག་ལ་
ཡོད། དེས་ན་ནང་རིག་ཁོ་ན་ཡིན་པ་འདུལ་བ་མདོ་རྩ་བ་ལྟ་བུ།
གཉིས་ཀ་ཡིན་པ་སྡེ་བདུན་ལྟ་བུ། གཏན་ཚིག་རིག་པ་རྐྱང་བ་ཡིན་
པ་བརྡ་སྤྲོད་ལ་གྲོགས་པ་ཕྱིར་རྒོལ་གྱི་རྩོད་ཚུལ་ཙམ་སྟོན་པ་རྣམས་
སོ། །
གཉིས་པ་ཡུལ་གྱི་ཁྱད་པར་ལ་ལྟོས་ཏེ་ལོག་རྟོག་དགག་པ་ནི།
ཁ་ཅིག་ན་རེ། ཕྱི་རོལ་པ་ཡོད་པའི་ཡུལ་དུ་བསྟན་པ་ལ་ལོག་པར་
རྟོག་པ་ཚར་གཅོད་དགོས་པས། ཚད་མའི་བསྟན་བཅོས་ཉེ་བར་
མཁོ་བ་ཡིན་གྱི། བོད་ལྟ་བུ་ལ་དེ་ལྟ་བུའི་བསྟན་བཅོས་དགོས་པ་
མེད་དོ་ཞེས་ཟེར་བ་ནི་མི་རིགས་ཏེ། དེ་ཡང་ཕྱི་རོལ་པ་རྣམས་ཀྱིས་
ཕུང་བོ་ལ་བདག་ཏུ་ཡོད་པ་སྒྲོ་བཏགས་ནས་གྲོལ་བ་དོན་དུ་གཉེར་བ་
རྣམས་ལ་སླུ་བ་མེད་ན་བསྟན་པ་བསྲུང་བའི་ཕྱིར་ཡང་དགོས་པ་མེད་
པར་འགྱུར་ལ། འདིར་ཡང་སེམས་ཅན་རྣམས་ཀྱི་རྒྱུད་ལ་ཕུང་བོ་
གཙང་བདེ་རྟག་བདག་ཏུ་སྒྲོ་འདོགས་པའི་འཁོར་བར་འཆིང་བྱེད་
ཡོད་ན་ཚད་ མའི་བསྟན་བཅོས་ ཤིན་ ཏུ་དགོས་པ་དང་བཅས་ པར་
འགྱུར་ཏེ། དེ་དག་གི་ཞེན་ཡུལ་རིགས་པས་ལེགས་པར་སུན་ཕྱུང་
ནས། ཐར་བ་བླ་ན་མེད་པའི་ལམ་ཕྱིན་ཅི་མ་ལོག་པར་གཏན་ལ་
འབེབས་པར་བྱེད་པ་ཡིན་པས། གྲོལ་བ་དོན་གཉེར་ལ་ཉེ་བར་མཁོ་
བའི་འཇུག་ངོགས་དམ་ པར་འགྱུར་རོ། ། གསུམ་པ་དགོས་པ་ ཡོད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 5
ཀྱང་དམན་པར་འདོད་པ་དགག་པ་ནི། ཁ་ཅིག་ན་རེ། དགོས་བ་
མེད་པ་མིན་ཏེ། འགལ་འབྲེལ་ཆོད་ནས་ལམ་གཞན་ལ་དམིགས་
ཕྱེད་པའི་གྲོགས་ཙམ་དུ་འགྱུར་བས། ཚྭ་དང་འདྲ་བ་ཡིན་ནོ་ཞེས་
ཟེར་བ་ཡང་མི་རིགས་ཏེ། འདིར་ནི་མངོན་པར་མཐོ་བ་དང་ངེས་
པར་ལེགས་པའི་ལམ་ཕྱིན་ཅི་མ་ལོག་པར་གཏན་ལ་འབེབས་པར་བྱེད་
པ་ཡིན་པས། གང་གཏན་ལ་དབབ་པར་བྱ་བའི་ གཞི་འདི་ལས་
མཆོག་ཏུ་གྱུར་པ་གཞན་ཞིག་ཡོད་པ་ཡང་བསྟན་དགོས་སོ། །གཉིས་
པ་ཡང་དག་པའི་དགོས་པ་བསྟན་པ་ནི། ཐུབ་པ་ཉག་གཅིག་གྲོལ་
བ་དོན་གཉེར་ལ་སླུ་མེད་ཀྱི་ཚད་མའི་སྐྱེས་བུར་བསྒྲུབ་པར་བྱ་བའི་
ཕྱིར་དུ་ཡིན་ལ། དེ་ཡང་སྟོན་པ་དེའི་བསྟན་པ་སྐྱོན་མེད་པར་་་
བསྒྲུབས་པའི་སྒོ་ནས་སྒྲུབ་པར་བྱེད་པ་ཡིན་ནོ། །བསྟན་པ་ལ་ལུང་གི་
བསྟན་པ་ནི། འབྲེལ་ བ་དང་ནི་རྗེས་མཐུན་ཐབས། ། སྐྱེས་བུའི་
དོན་ནི་རྗོད་བྱེད་ངག། ཡོངས་བརྟགས་དབང་དུ་བྱས་ཡིན་གྱི། །
དེ་ལས་གཞན་པའི་དབང་བྱས་མིན། ། ཞེས་འཆད་པ་ལྟར། གྲོལ་
བ་དོན་གཉེར་གྱི་འདོད་བྱའི་དོན་དང་། དགོས་པ་དེ་བསྒྲུབ་ནུས་
པའི་རྗེས་མཐུན་གྱི་ཐབས་དམ་པ་དང༌། དེ་ཡང་འབྲེལ་ཆགས་སུ་
སྟོན་པར་བྱེད་པའི་ངག་ཁྱད་པར་གསུམ་ལྡན་ཚད་མའི་སྒོ་ནས་དཔྱད་
པ་གསུམ་གྱིས་ཡོངས་སུ་དག་པ་ཞིག་ཡིན་ལ། དེའི་དོན་བརྗོད་པར་
བྱ་བའི་དོན་ཡང་། གནས་སྐབས་ཀྱི་འདོད་བྱ་མངོན་མཐོ་དང་།
མཐར་ཐུག་གི་ཐོབ་བྱ་ངེས་ལེགས་ ཐབས་དང་ བཅས་ པ་རྣམས་སུ་



གནའ་དཔེ་གཅེས་བསྡུས་དཔེ་ཚོགས།
འདུས་ ཤིང་། དེ་ ཡང་སྐྱེ་བའི་རིམ་པ་ལ་དང་བོར་མངོན་མཐོ་་་
འབྱུང་ཡང་། ཚད་མས་འགྲུབ་པའི་རིམ་པ་ལ། དང་བོར་ངེས་
ལེགས་བསྒྲུབས་ནས། དེའི་རྗེས་སུ་མངོན་མཐོ་སྒྲུབ་དགོས་པ་ཡིན་
ཏེ། གཙོ་བོའི་དོན་ལ་མི་སླུའི་ཕྱིར། །གཞན་ལའང་རྗེས་སུ་དཔག་
པ་ ཡིན། ། ཞེས་འཆད་པ་ ལྟར་རོ། ། དེ་ལ་སྤྱིར་རིགས་ པའི་བསྟན་
བཅོས་ཀྱི་དགོས་པ་ནི། མངོན་པར་འདོད་པའི་དོན་དམ་བཅར་
བྱས་ནས། ཐ་སྙད་པའི་ཚད་མས་བསྙོན་མི་ནུས་པ་རྣམས་ལ་མ་
ཐུག་གི་བར་ལེགས་པར་སྒྲུབ་པའི་ཚུལ་འཆད་པ་ཡིན་ནོ། ། འདིར་
ཡང་ཚུ་རོལ་མཐོང་བ་རྣམས་ལ། ལྐོག་ཏུ་གྱུར་པའི་ངེས་ལེགས་
དང༌། ཤིན་ཏུ་ལྐོག་ཏུ་གྱུར་པའི་མངོན་མཐོ་བསྒྲུབ་བྱར་བྱས་ནས།
དེའི་སྒྲུབ་བྱེད་བར་མ་ཆད་པའི་ཕྱིར་ལྷན་སྐྱེས་ཀྱི་ཚད་མ་ལ་མཐར་
ཐུག་ པར་ སྒྲུབ་ པར་ བྱེད་ པ་ ཡིན་ ནོ། ། མདོར་ ན་ སྟོན་ པ་ དང་།
འདིའི་བསྟན་པ་དང་། དེ་བསྒྲུབ་པའི་གྲོགས་དགེ་འདུན་དཀོན་
མཆོག་ གསུམ་ ལ་ མཐའ་ གཞན་དུ་ སྲིད་ པའི་ དོགས་ པ་ བཅད་ནས།
ཚད་མའི་སྒོ་ནས་སྐྱབས་གནས་ལ་ངེས་པ་བརྟན་པོ་སྐྱེད་པར་བྱེད་པ་
ཡིན་ནོ། ། འདི་ལས་གཞན་དུ་འཆད་ན། ལྦུ་བའི་རྡོག་པོ་ལ་རྐང་
བའི་རྟེན་འཆའ་བ་ཡིན་ནོ། ། གཉིས་པ་དགོས་པ་དེ་བསྟན་བཅོས་ལ་
རག་ལས་པའི་ཚུལ་ནི། དེས་ན་སྔར་བཤད་པའི་མངོན་མཐོ་ངེས་
ལེགས་ནི་རྟགས་ཡང་དག་གི་སྒོ་ནས་སྒྲུབ་དགོས་ཤིང་། དེ་ཡང་
རྟགས་ཀྱི་ཚུལ་མཐར་ཐུག་པ་མངོན་སུམ་གྱིས་གྲུབ་དགོས་ལ། དེ་ལྟ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 7 །
བུ་དེ་བར་མ་ཆད་པར་རིགས་པ་ཡང་དག་གི་སྒོ་ནས། རྟོག་ལྡན་
འཇུག་པའི་ཡན་ལག་ཏུ་འགྱུར་བ་ནི། རིགས་པའི་བསྟན་བཅོས་
འདི་ལྟ་བུ་ཁོ་ན་ཡོད་མེད་ཀྱི་རྗེས་སུ་འགྲོ་ལྡོག་བྱེད་པ་ཡིན་ནོ། །
གསུམ་པ་དགོས་པ་དེ་ལྡན་གྱི་བསྟན་བཅོས་ལ་གཅེས་པར་བཟུང་བ་
ནི། འཁོར་ བ་ ལས་ ཐར་ བ་ དོན་ དུ་ གཉེར་ བ་ རྣམས་ ཀྱིས་ ནི།
འཁོར་བའི་རྩ་བ་གཅོད་བྱེད་ཕྱིན་ ཅི་མ་ལོག་པ་སྟོན་པའི་བསྟན་་་་
བཅོས་འདི་ལྟ་བུ་ལ་ཐོས་པ་དང་བསམ་པས་ གཅེས་སྤྲས་སུ་བཟུང་
བར་རིགས་སོ། །
བཞི་བ་བསྟན་བཅོས་ཀྱི་བརྗོད་བྱའི་ལུས་གཏན་ལ་དབབ་པ་ལ།
སྤྱིར་བཤད་པ་དང་། སོ་སོར་བཤད་པ་གཉིས་ལས། དང་པོ་ནི།
རིགས་པའི་སྒོར། མངོན་སུམ་དང་ནི་རྗེས་སུ་དཔག། ལྟར་སྣང་
བཅས་ པ་ བདག་ རིག་ ཕྱིར། ། སྒྲུབ་ པ་ དང༌ ནི་ སུན་ འབྱིན་ ངག།
ལྟར་སྣང་བཅས་པ་གཞན་རྟོགས་ཕྱིར། །ཞེས་བཤད་པ་ལྟར། སྤྱིར་
བསྟན་བཅོས་ཕལ་མོ་ཆེ་རང་ཉིད་ཀྱིས་གཞལ་བྱ་ངེས་ པའི་ ཐབས་
དང་། གཞན་ལ་རྟོགས་པ་བསྐྱེད་པའི་ཐབས་གཉིས་ཀྱི་སྒོ་ནས་་
འཆད་ ཅིང་། དེ་བཞིན་དུ་འདིར་ཡང་རྟོག་གེའི་ལུས་ཡོངས་སུ་་
རྫོགས་པ་དེ་ཡང་གཉིས་སུ་འདུས་ཏེ། ཚིག་དོན་བརྒྱད་ཀྱི་མངོན་
རྗེས་ཡང་དག་ལྟར་སྣང་བཞི་བོ་རང་ཉིད་ཀྱིས་གཞལ་བྱ་ངེས་པའི་
ཐབས་སུ་འདུས་ལ། སྒྲུབ་པ་དང་སུན་འབྱིན་ཡང་དག་ལྟར་སྣང་
བཞི་བོ་གཞན་ལ་རྟོགས་པ་བསྐྱེད་པའི་ཐབས་སུ་འདུས་སོ། །དེས་ན་



གནའ་དཔེ་གཅེས་བསྡུས་དཔེ་ཚོགས།
ལེའུ་ཡང་གསུམ་དུ་འདུས་ཏེ། མངོན་སུམ་དང་། རང་དོན་དང་།
གཞན་དོན་ནོ། ། ཀུན་བཏུས་ ལ་ལེའུ་ དྲུག་ཡོད་པ་དང༌། རྣམ་
འགྲེལ་ལ་ལེའུ་བཞི་ཡོད་པ་ལ་འགལ་བར་མི་བསམ་སྟེ། དཔེ་བརྟག་
པ་དང་སེལ་བ་བརྟག་པ་གཉིས་རང་དོན་ལེའུར་འདུས་ཤིང་། ལྟག་
ཆོད་བརྟག་པ་གཞན་དོན་དུ་འདུས་ལ། རྣམ་འགྲེལ་ལེའུ་གཉིས་པ་
དོན་དམ་པའི་ཚད་མ་རྣལ་འབྱོར་མངོན་སུམ་བྱེ་བྲག་ཏུ་གཏན་ལ་
འབེབས་ པ་ཡིན་པས་མངོན་སུམ་དུ་འདུའོ། ། དེ་ཡང་ཤེས་བྱའི་
གནས་ཚོལ་བ་ན་དང་བོར་གཏན་ལ་འབེབས་བྱེད་ཀྱི་ཚད་མ་ཡོངས་
སུ་དག་པ་ལ་རག་ལས་ལ། དེས་ངེས་པར་བྱ་བའི་སྐྱེས་བུའི་དོན་གྱི་
གཙོ་བོ་ཡང་དངོས་སུ་རྗེས་དཔག་གིས་ངེས་ཤིང་། དེ་ཡང་མངོན་
སུམ་ལ་རག་ལས་པས་མངོན་རྗེས་ལྟར་སྣང་གི་རྗེས་སུ་འབྲངས་ན་
སྐྱེས་བུ་སླུ་བར་འགྱུར་བས། དེ་ལྟ་བུའི་གོལ་ས་ལེགས་པར་བཅད་
ནས་སྐྱེས་བུ་མི་སླུ་བའི་མཚན་ཉིད་ཡང་དག་ངེས་པར་བྱ་དགོས་སོ། །
ཚད་མ་གཏན་ལ་ ཕབ་པ་ཡང་ཡོངས་ནས་བྱེད་པ་མིན་གྱི་རྣས་ངེས་
ལས། ཕན་པ་དང་མི་ཕན་པ་ཐོབ་པ་དང་སྤོང་བ་ནི་ཡང་དག་པའི་
ཤེས་པ་སྔོན་དུ་འགྲོ་བ་ཅན་ཡིན་པས་ན་དེ་ མི་མཁས་པ་རྣམས་ལ་
བསྟན་པའི་དོན་དུ་ འདི་བརྩམ་མོ། ། ཞེས་བཤད་པ་ ལྟར་ གནས་་་་
སྐབས་དང་མཐར་ཐུག་གི་ཕན་པ་མཐའ་དག་སྒྲུབ་ཅིང་ཉེས་ཚོགས་
མཐའ་དག་ལྡོག་པའི་ཕྱིར་དུ་ཡིན་ལ། དེ་ཡང་ཉེས་ཚོགས་ཀྱི་རྩ་བ་
འདིའི་ཞེན་ཡུལ་ཚད་མས་མེད་པར་ངེས་པ་དང་། ལེགས་ཚོགས་ཀྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། །
རྩ་བ་ཡང་ཚད་མས་གྲུབ་པ་ལ་ངེས་པར་ལྟོས་དགོས་པ་ཡིན་ནོ། །
གཉིས་ པ་ ལ། རང་ ཉིད་ ཀྱིས་ གཞལ་ བྱ་ ངེས་ པའི་ ཐབས་ དང་།
གཞན་ ལ་ རྟོགས་ པ་ བསྐྱེད་ པའི་ ཐབས་ གཉིས་ སོ། ། དང༌ བོ་ ལ།
ངེས་པར་བྱ་བའི་ཡུལ་ངོས་བཟུང་བ་དང༌། དེ་ངེས་པར་བྱེད་པའི་
ཐབས་གཉིས་སོ། །དང་བོ་ནི། ཐུབ་པ་བཅོམ་ལྡན་འདས་གྲོལ་བ་
དོན་གཉེར་ལ་མི་སླུ་བའི་ཚད་མར་སྒྲུབ་པར་བྱེད་པ་ཡིན་ལ། དེ་
ཡང་དེའི་བསྟན་པ་སྐྱོན་མེད་པར་སྒྲུབ་པའི་སྒོ་ནས་ཤེས་པར་བྱེད་པ་
ཡིན་ནོ། ། དེ་ལྟར་ཡང་ཀུན་བཏུས་སུ། ཚད་མར་གྱུར་པ་འགྲོ་ལ་
ཕན་བཞེད་པ། ། སྟོན་པ་བདེ་གཤེགས་སྐྱོབ་ལ་ཕྱག་འཚལ་ཏེ། །ཞེས་
པའི་དོན་ལུགས་ལས་འབྱུང་བ་དང་ལུགས་ལས་བཟློག་པའི་སྒྲུབ་ཚུལ་
གཉིས་སུ་རིག་པར་བྱའོ། ། དེ་ལ་ལུགས་འབྱུང་གིས་ནི། སྟོན་པ་
ལམ་གང་ནས་གཤེགས་པའི་ལམ་དེ་ཉིད་སྟོན་པར་བྱེད་པ་ཡིན་ལ།
དེ་ལྟར་གཤེགས་པ་ཅིས་ཤེས་སྙམ་ན། ལུགས་ལས་བཟློག་པའི་ཚུལ་
གྱིས་དེ་ལྟར་བྱོན་པའི་ཤེས་བྱེད་སྟོན་པ་ཡིན་ནོ། །དེ་ཡང་སྟོན་པ་ནི་
བདེ་གཤེགས་དང་སྐྱོབ་པ་སྟེ་དོན་གཉིས་ཕུན་སུམ་ཚོགས་པའི་བདག་
ཉིད་ཅན་ཡིན་ལ། དེ་ཡང་ཕྱི་རོལ་པས་འདོད་པ་ལྟར་རྟག་པ་རང་
བྱུང་གི་ཚད་མ་མ་ཡིན་གྱི། རྒྱུ་རྐྱེན་གྱིས་གསར་དུ་བསྒྲུབས་པ་ཡིན་
པས་དེའི་གོ་འཕང་སྔར་མ་ཐོབ་པ་རྣམས་ཀྱིས་ཀྱང་ཐོབ་པར་བྱར་
ཡོད་དོ་ཞེས་ཤེས་པའི་ཕྱིར་དུ་ཚད་མར་གྱུར་པ་ཞེས་སྨོས་སོ། །དེའི་རྒྱུ་
མཚན་དེ་ཡང་གང་ཡིན་ཞེ་ན། བསམ་པ་ཕུན་སུམ་ཚོགས་པ་འགྲོ་



10 གནའ་དཔེ་གཅེས་བསྡུས་དཔེ་ཚོགས།
བ་ མཐའ་དག་ལ་ ཕན་པར་ བཞེད་པ་དང་། སྦྱོར་བ་ ཕུན་ སུམ་་་
ཚོགས་པ་བདག་མེད་རྟོགས་པའི་ཤེས་རབ་གཉིས་སོ། ། དེ་ལ་དང་
བོར་ སྟོན་ པས་ འགྲོ་ བ་ མཐའ་ དག་ སྡུག་ བསྔལ་ དང་ ལྡན་ པ་ དང་།
བདེ་བ་དང་བྲལ་བ་ཤས་མ་བཟོད་ནས་འགྲོ་བ་མཐའ་དག་སྒྲོལ་བར་
དམ་བཅས་ཤིང་དེ་ཡང་ལས་དང་བོ་བའི་ གནས་སྐབས་དེ་ལྟ་བུས་
སྒྲུབ་མི་ནུས་པས་དེ་ནུས་པའི་གོ་འཕང་སྒྲུབ་དགོས་ལ། དེ་ཡང་རྒྱུ་
མེད་ན་མི་འབྱུང་བས་བདག་མེད་རྟོགས་པའི་ཤེས་རབ་ལ་རག་ལས་
པར་མཐོང་བ་ཡིན་ནོ། །ཐོབ་བྱ་མི་གནས་པའི་མྱ་ངན་ལས་འདས་པ་
དེ་ཡང་ལམ་གྱི་གནས་སྐབས་སུ་ཞི་བའི་མཐའ་འགོག་བྱེད་ཕན་བཞེད་
པ་དང༌། སྲིད་པའི་མཐའ་འགོག་བྱེད་བདག་མེད་རྟོགས་པའི་ཤེས་
རབ་གཉིས་གོམས་པ་ལ་རག་ལས་པ་ཡིན་ནོ། ། འདིར་གང་ཟག་གི་
བདག་མེད་ཙམ་ཞིག་བསྟན་གྱི། ཆོས་ཀྱི་བདག་མེད་མ་བསྟན་པ་ནི་
ལེའུ་གསུམ་པར་འཆད་པའི་རྒྱུ་མཚན་གྱིས་མིན་གྱི། གྲོལ་བ་དོན་
གཉེར་ལ་ལྟོས་ཏེ་འཁོར་བའི་འཇུག་ལྡོག་མ་ལུས་པ་མཁྱེན་པའི་སྟོན་
པ་ཙམ་གྱིས་ཆོག་པས་དེའི་དབང་དུ་བྱས་པ་ཡིན་ནོ། ། འོ་ན་སྙིང་རྗེ་
ཆེན་པོ་ཡང་མི་སྟོན་པར་འགྱུར་རོ་ཞེ་ན། སྐྱོན་མེད་དེ། དེ་མེད་
ན་གྲོལ་བ་ཙམ་དོན་གཉེར་ལ་ཉེ་བར་མཁོ་བའི་སྟོན་པ་ཡང་མི་འབྱུང་
བས་སོ། ། དེས་ན་འདིར་བསྟན་པའི་ཤེས་སྒྲིབ་ཡང་བདེན་བཞིའི་
གནས་ལུགས་ལ་རྨོངས་པའི་ཉོན་མོངས་ཅན་མ་ཡིན་པའི་མི་ཤེས་པ་
ལ་བྱའོ། ། ཐུབ་པ་གང་ལ་ ཚད་མར་གྱུར་པའི་ཚུལ་ལ། རྟགས་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 11
དགོད། ཕྱིར་རྒོལ་ངོས་བཟུང༌། དོན་གང་ལ་མི་སླུ་བའི་ཚུལ་་
ལོ། ། དང་བོ་ནི། ཐུབ་པ་སངས་རྒྱས་བཅོམ་ལྡན་འདས་ཆོས་ཅན།
གྲོལ་བ་དོན་གཉེར་ལ་ཚད་མའི་སྐྱེས་བུ་ཡིན་ཏེ། གྲོལ་བ་དོན་་་་་
གཉེར་ལ་ལྟོས་ཏེ་མི་སླུ་བ་དང་མ་ཤེས་དོན་གསལ་གཉིས་དང་ལྡན་
པའི་སྐྱེས་བུ་ཡིན་པའི་ཕྱིར། གཉིས་པ་ནི། གཞན་སྡེ་ཡིན་གྱི་རང་
སྡེ་མིན་ཏེ། དེ་དག་ལ་གྲུབ་ཟིན་པའི་ཕྱིར། དེ་ཡང་ལུང་དྲངས་
པས་སྒྲུབ་མི་ནུས་པས། དངོས་པོ་སྟོབས་ཤུགས་ཀྱི་རིགས་པས་་་
བསྒྲུབ་པར་བྱ་བ་ཡིན་ནོ། ། གསུམ་པ་ནི། , གང་ལ་ མི་སླུ་བ་ནི།
གྲོལ་བ་དོན་གཉེར་གྱི་འདོད་བྱ་མྱ་ངན་ལས་འདས་པ་ཐབས་དང་
བཅས་པ་དང་། སྤང་བྱ་སྡུག་བསྔལ་རྒྱུ་དང་བཅས་པ་ཡིན་ལ། དེ་
ལ་སྟོན་པ་གཞན་ཚད་མ་ཡིན་པ་དགག་པ་དང༌། སྟོན་པ་སངས་
རྒྱས་ཉག་གཅིག་མི་སླུ་བར་སྒྲུབ་པ་དང་། སྦྱོར་བ་སྐོར་གཅིག་པོ་
དེའི་ཚུལ་བསྒྲུབ་པས་སྐྱེས་བུ་གསུམ་གྱི་ལམ་གྱི་རིམ་པ་ཇི་ལྟར་འཕེན་
པའི་ཚུལ་ལོ། །དང་བོ་ནི། ཕྱི་རོལ་པ་རྣམས་ལ་འགལ་འདུའི་དབྱེ་
བ་མཐའ་ཡས་ཀྱང་གཙོ་བོ་ནི་གཉིས་ཏེ། ཀུན་ནས་ཉོན་མོངས་ལ་
བརྟེན་པ་དང༌། རྣམ་བྱང་ལ་བརྟེན་པའོ། ། དང་བོ་ནི། རྒྱང་
འཕེན་དང༌། དཔྱོད་པ་བ་མ་གཏོགས་ཕྱི་རོལ་པ་རྣམས་ཀྱིས་ཀྱང་
ཐར་བ་ཁས་ལེན་ལ། དེ་ཡང་འཁོར་བར་སྐྱེ་བའི་རྒྱུན་ཆད་པར་
འདོད་པ་དང༌། དེ་དག་ཐམས་ཅད་ཀྱི་རྒྱུའི་ རྩ་བ་གཙོ་བོ་དང་་་་
དབང་ཕྱུག་སོགས་རྟག་པ་ལ་འདོད་པ་འགལ་ཏེ། རྟོག་ལ་ལྡོག་པ་



གནའ་དཔེ་གཅེས་བསྡུས་དཔེ་ཚོགས།
མེད་པའི་ཕྱིར། །ནུས་པ་ཉིད་ཀྱང་རྟོགས་པར་དཀའ། །ཞེས་བཤད་
པ་ལྟར་རྒྱུ་རྟག་ན་འབྲས་བུ་ལྡོག་པར་འདོད་ཀྱང་མི་རུང་སྟེ། རྒྱུ་
ལྡོག་པ་མེད་པའི་ཕྱིར་རོ། །རྒྱུ་འབྲས་ངེས་བྱེད་ཀྱི་ཚད་མ་ཡང་མེད་དེ།
དང་བོར་མེ་དུ་ གཉིས་ ཀ་ དམིགས་ སུ་ རུང་ བ་ མ་ དམིགས་ པ་ ལས།
དེའི་རྗེས་སུ་མེ་དམིགས། དེའི་རྗེས་སུ་དུ་བ་དམིགས། དེ་རྗེས་མེ་
མ་དམིགས། དེ་རྗེས་དུ་བ་མ་དམིགས་པ་ལྟར་རྟག་པ་ལ་གསར་
སྐྱེས་དང་གསར་དུ་ལྡོག་པ་མི་རུང་བའི་ཕྱིར་ཏེ། རྟག་དངོས་ཀྱིས་
མནོན་པའི་ཡུལ་དང་དུས་དང་རང་བཞིན་ཁེགས་སུ་ཆུག་ཀྱང་དངོས་
པོ་རེས་འགལ་བར་འགྱུར་བའི་ཕྱིར་རོ། ། རྣམ་བྱང་ལ་བརྟེན་པའི་
འགལ་བ་ནི། སྡུག་བསྔལ་དང་བྲལ་བ་ཐོབ་པར་འདོད་པ་དང༌།
བདག་ཡོད་པར་རིགས་པས་སྒྲུབ་པ་གཉིས་འགལ་ཏེ། བདག་ཏུ་
འཛིན་པ་ནི་སྡུག་བསྔལ་ཀུན་གྱི་རྩ་བ་ཡིན་པའི་ཕྱིར་རོ། ། དེ་ཡང་།
གང་ ཞིག་ བདག་ མཐོང་ དེ་ ལ་ ནི། ། ཞེས་ སོགས་ བཤད་ པ་ ལྟར།
བདག་ཏུ་འཛིན་པ་ཡོད་ན། བདག་ལ་ཆགས་པའི་སྲེད་པ་ངང་གིས་
སྐྱེ་ལ། དེ་ལས་བདག་གི་བདེ་བ་ལ་སྲེད་པ་དང་། དེ་ཡང་གཞན་
གང་ལ་ཡང་ལྟོས་མེད་དུ་སྒྲུབ་མི་ནུས་པར་མཐོང་ནས། བདག་གི་
བདེ་བའི་སྒྲུབ་བྱེད་དབང་སོགས་བདག་གི་བ་ལ་སྲེད་པ་དང་། དེ་
ལས་དེ་སྒྲུབ་པའི་ཕྱིར་དུ་སྒོ་གསུམ་གྱི་ལས་མངོན་པར་འདུ་བྱེད་དེ།
ལས་དེ་དག་གིས་བདེ་འགྲོ་དང་ངན་འགྲོར་སྐྱེ་བར་བྱེད་པས། དེས་
ན་བདག་ལ་མངོན་ཆགས་པ། ། དེ་སྲིད་དེ་ནི་འཁོར་བར་འགྱུར། །



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 13
ཞེས་སོ། ། གཉིས་པ་དེ་ལ་ཐུབ་པ་ཉག་གཅིག་མི་སླུ་བར་སྒྲུབ་པ་ནི།
སྐོམ་པས་གདུངས་པ་ཆུ་ལ་དོན་གཉེར་སྐྱེ་བ་ལྟར་འཁོར་བའི་ཉེས་
དམིགས་བསམས་ནས་འཁོར་བའི་སྡུག་བསྔལ་གྱིས་གདུངས་པ་་་་
་མཐོང་བ་ན། སྡུག་བསྔལ་ཞི་བ་ལ་ཐོབ་འདོད་སྐྱེ་བ་ཡིན་ནོ། །དེ་ལྟ་
བུའི་ གྲོལ་ བ་ དོན་ གཉེར་ ལ་ སྟོན་ པས་ བདེན་ བཞི་ བཀའ་སྩལ་ སྟེ།
སྡུག་བསྔལ་དང་ཀུན་འབྱུང་དང་འགོག་པ་དང་ལམ་མོ། །དེ་ཡང་སྐྱེ་
བའི་རིམ་པ་ཀུན་འབྱུང་དང་ལམ་དང་བོར་སྐྱེ་ཞིང་སྡུག་བསྔལ་དང་
འགོག་ པ་ ཕྱིས་ འབྱུང༌ ཡང་། ཚད་ མས་ རྟོགས་ པའི་ རིམ་ པ་ ནི།
སྡུག་བསྔལ་དང་བོར་རྟོགས་ཤིང་ལམ་བསྒོམ་བྱར་མཐར་རྟོགས་སོ། །
དེ་ལ་དང་བོར་སྡུག་བསྔལ་གྱི་རང་སྤྱིའི་མཚན་ཉིད་བསམས་པས་དེ་
བྲལ་བྱར་རྟོགས་པར་འགྱུར་ཞིང༌། སྡུག་བསྔལ་རྒྱུ་དང་དེ་མི་རྟག།
ལ་སོགས་རང་བཞིན་རྟོགས་པར་མཛད། །ཅེས་བཤད་པ་ལྟར་རོ། །
སྡུག་བསྔལ་རང་ལོག་མི་ནུས་ཤིང་དེའི་རྒྱུ་ལོག་པའི་སྟོབས་ཀྱིས་ལྡོག་
དགོས་པར་མཐོང་ནས། འདིའི་རྒྱུ་ཅི་ཡིན་ཞེས་བརྟག་པ་ན་ལས་
ཉོན་གཉིས་ ཀུན་འབྱུང་དུ་ཁོང་དུ་ཆུད་པར་འགྱུར་རོ། ། དེ་ཡང་་་
དགག་ནུས་མི་ནུས་བརྟག་པ་ན། རྒྱུ་ཡི་ངོ་བོ་རྟོགས་པའི་ཕྱིར། །དེ་
མི་མཐུན་ཕྱོགས་ཀྱང་ངེས་འགྱུར། ། ཞེས་བཤད་པ་ལྟར་བདག་མེད་
པ་ངེས་པའི་སྒོ་ནས་རྒྱུ་ཀུན་འབྱུང་སྤོང་ནུས་སུ་མཐོང་ཞིང་དེ་ལྟར་ན།
དེ་ནི་གཏན་དུ་བ་མིན་ཏེ། ། རྒྱུ་ལ་གེགས་སོགས་སྲིད་ཕྱིར་རོ། །ཞེས་
བཤད་པ་ལྟར་འབྲས་བུ་སྡུག་བསྔལ་འགོག་པ་དང༌། འགོག་པ་དེ་



༡
གནའ་དཔེ་གཅེས་བསྡུས་དཔེ་ཚོགས།
མངོན་དུ་བྱེད་ནུས་པར་མཐོང་བ་ཡིན་ནོ། ། དང་བོར་སྡུག་བསྔལ་གྱི་
མཚན་ཉིད་ཤེས་པའི་དུས་ནས་མི་རྟག་སྡུག་བསྔལ་སྟོང་བདག་མེད་
བཞི་ཁོང་དུ་ཆུད་པའི་ཕྱིར། བདག་འཛིན་འགོག་ནུས་པར་ཆ་ཐོང་
བས་ཀུན་འབྱུང་སྤང་བྱར་དུས་གཉིས་པར་སྟོན་པ་མི་རིགས་སོ་ཞེ་ན།
སྐྱོན་མེད་དེ། ཀུན་འབྱུང་སྤོང་དགོས་པ་དང་སྤངས་ནུས་པ་གཉིས་
དང་བོར་མཐོང་ནས་དེ་ནི་གདོན་མི་ཟ་བར་ཀུན་འབྱུང་སྤང་བར་བྱ་
སྟེ། དེ་ལྟར་དགོས་ཤིང་ནུས་པའི་ཕྱིར་སྙམ་དུ་བསམས་ནས་དུས་
གཉིས་པར་དམ་བཅའ་བ་ཡིན་ནོ། ། སྡུག་བསྔལ་བྲལ་བྱར་དང་བོ་
མཐོང་བ་ན། དེ་དང་བྲལ་བ་མངོན་དུ་བྱ་དགོས་པར་ཤེས་པ་དེ་མ་
ཐག་སྐྱེ་བས་ འགོག་ པ་ དུས་ གཉིས་ པར་ སྟོན་ པར་ རིགས་ སོ་ ཞེ་ ན།
མངོན་དུ་བྱ་དགོས་པར་ཤེས་ཀྱང་མངོན་དུ་བྱེད་ནུས་པར་ཚད་མས་
མཐོང་བ་ནི་དུས་གསུམ་ལ་ངེས་པར་ལྟོས་པ་ཡིན་ནོ། ། དེ་མངོན་དུ་
བྱེད་པ་ཡང་ལམ་གོམས་པར་བྱེད་པ་ལ་ལྟོས་པས་དེའི་རྗེས་སུ་ལམ་
སྒོམ་པར་བྱེད་པ་ཡིན་ནོ། ། དེ་ལ་ལམ་ནི་ཡན་ལག་བརྒྱད་དུ་འདུས་
ཤིང་དེ་ཡང་བསླབ་པ་གསུམ་དུ་ངེས་པ་ཡིན་ཏེ། ཡང་དག་པའི་ལྟ་
བ་དང༌། རྟོག་པ་དང་། རྩོལ་བ་དང་། དྲན་པ་བཞི་ཤེས་རབ་
ཀྱི་བསླབ་ པ་དང་། ཏིང་ངེ་འཛིན་ནི་ སེམས་ཀྱི་བསླབ་ པ་ དང༌།
ཡང་དག་པའི་ངག ལས་ཀྱི་མཐའ། .འཚོ་བ་གསུམ་ཚུལ་ཁྲིམས་
ཀྱི་བསླབ་པར་ངེས་སོ། ། སྲིད་པའི་རྩ་བ་གཅོད་བྱེད་ནི་བདག་མེད་
རྟོགས་པའི་ཤེས་རབ་ཉིད་ཡིན་ལ། དེ་ཡང་སེམས་རྩེ་གཅིག་པའི་ཞི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 15
གནས་ལ་ངེས་པར་ལྟོས་ཏེ། ཐོས་བསམ་རྐྱང་བས་དེ་ཁོ་ན་ཉིད་ཇི་
ལྟ་བ་བཞིན་ཕིགས་པར་དཀའ་བའི་ཕྱིར་རོ། ། ཞི་གནས་ཁྱད་པར་
ཅན་ལ་བརྟེན་ནས་བདག་མེད་བསྒོམ་པ་ན། བདག་མེད་ངེས་པ་དེ་
ཉིད་ ཡུལ་ བདག་ མེད་ ལ་ ཐུག་ པ་ ལྟ་ བུར་ དང་ བོར་ སྐྱེས་ པ་ ན།
བདག་མེད་རྟོགས་པའི་ཤེས་རབ་ལྷག་མཐོང་གིས་བསྡུས་པའི་སྒོམ་
བྱུང་དང་སྦྱོར་ལམ་དྲོད་སྐྱེས་པ་ཞེས་བྱའོ། ། ཐོས་བསམ་རྐྱང་བའི་
དུས་ན་ངེས་པ་དེ་ཉིད་དང་རྒྱངས་ཆད་པའི་ཚུལ་དུ་སོ་སོར་སྣང་བ་
ཡིན་ནོ། ། ཞི་གནས་ཁྱད་པར་ཅན་དེ་ཡང་ ལྷག་པ་ཚུལ་ཁྲིམས་ཀྱི་
བསླབ་པ་སྔོན་དུ་འགྲོ་བ་ལ་ལྟོས་ཏེ། སྟོན་པས་འཇུག་ལྡོག་གི་ཚུལ་
ཁྲིམས་གཉིས་སུ་བཅས་པ་ལ་དྲན་པས་མ་ཡེངས་པར་བྱས་ནས་ནམ་
ཡང་མི་འདའ་ཞིང་། རྒྱུ་ལ་འདས་ན་ཡང་ཤེས་བཞིན་གྱིས་ངོས་
བཟུང་ནས་ཕྱིར་འཆོས་པར་བྱེད་པས། དྲན་ཤེས་ སྟོབས་ལྡན་་་་་
བསྐྱེད་ལ། དེ་གཉིས་བྱིང་རྒོད་ཀྱི་གཉེན་པོར་ཁ་སྤོས་པ་ཙམ་གྱིས་
ཞི་གནས་ཁྱད་པར་ཅན་བསྐྱེད་པ་ཡིན་ནོ། །འཕགས་ལམ་ཡན་ལག་
བརྒྱད་པོ་དེ་འཁོར་ལོ་དང་ཆོས་མཚུངས་ཏེ། ཤེས་རབ་ཀྱིས་བསྡུས་
པ་ནི་གཅོད་པར་བྱེད་པས་རྩིབས་དང་ཆོས་མཚུངས་ལ། ཏིང་ངེ་
འཛིན་ནི་དམིགས་པ་ལ་སེམས་འཛིན་པས་མུ་ཁྱུད་དང་ཆོས་མཐུན་
ནོ། ། ཚུལ་ཁྲིམས་ནི་ལྟེ་བ་དང་མཚུངས་སོ། ། དེ་ལྟ་བུའི་ལམ་བསླབ་
པ་གསུམ་འབྱུང་བའི་རྒྱུ་མཚན་ཡང་། སྤང་བྱ་ཉོན་མོངས་ལ་མངོན་
གྱུར་དང་ས་བོན་གཉིས། དང་བོ་ལ། ཉེས་སྤྱོད་དངོས་སུ་ཀུན་



16 གནའ་དཔེ་གཅེས་བསྡུས་དཔེ་ཚོགས།
ནས་སློང་ནུས་པ་དང་མི་ནུས་པ་གཉིས་ཏེ། དེ་དག་རིམ་པ་བཞིན་
དུ་བསླབ་པ་གསུམ་གྱིས་སྤོང་བ་ཡིན་ནོ། །
གསུམ་པ་སྦྱོར་བ་སྐོར་གཅིག་པོ་དེའི་ཚུལ་བསྒྲུབ་པས་སྐྱེས་བུ་
གསུམ་གྱི་ལམ་གྱི་རིམ་པ་ཇི་ལྟར་འཕེན་པའི་ཚུལ་ནི། སྡུག་བསྔལ་
ལ། ངན་འགྲོར་ཉིང་མཚམས་སྦྱོར་བ་དང༌། བདེ་འགྲོར་ཉིང་
མཚམས་སྦྱོར་བ་གཉིས་ཡོད་ལ། ་དེའི་རྒྱུ་ཀུན་འབྱུང་ལ་ཡང་ངན་
འགྲོ་བསྐྱེད་པ་དང་། བདེ་འགྲོ་བསྐྱེད་པ་གཉིས་སོ། ། དེས་ན་་་་
འགོག་པ་དང་ལམ་ལ་ཡང་གཉིས་གཉིས་སུ་འགྱུར་བ་ཡིན་ནོ། ། དེ་
ལྟར་ན་ངན་འགྲོའི་རྒྱུ་འབྲས་གཉིས་དང་། དེ་སྤོང་བའི་ལམ་དང༌།
དེ་འགགས་པའི་འགོག་པ་བཞི་ལ་མི་སླུ་བར་བསྒྲུབ་པས་སྐྱེས་བུ་ཚུང་
ངུའི་ལམ་གྱི་རིམ་པ་འབྱུང་ལ། བདེ་འགྲོའི་དེ་རྣམས་ལ་མི་སླུ་བར་
བསྒྲུབ་པས་སྐྱེས་བུ་འབྲིང་གི་ལམ་དང་། ཆོས་ཅན་བསྒྲུབ་པས་སྐྱེས་
བུ་ཆེན་པོའི་ལམ་གྱི་རིམ་པ་འབྱུང་བ་ཡིན་ནོ། །གཉིས་པ་དེ་ངེས་པར་
བྱེད་པའི་ ཐབས་ལ། ལྐོག་གྱུར་ངེས་པའི་ཐབས་དང༌། མངོན་
གྱུར་ངེས་ པའི་ཐབས་གཉིས་ སོ། ། དང་བོ་ནི། ཐོག་མར་ སྡུག་་་་་
བསྔལ་གྱི་མཚན་ཉིད་བཞི་བོ་ཤེས་པའི་སྒོ་ནས་ངེས་དགོས་པས། དེ་
ལ་མི་རྟག་པ་དང་ སྡུག་བསྔལ་རྟོགས་པའི་ལག་རྗེས་དང༌། ཡིད་
འབྱུང་མཚན་ཉིད་རྫོགས་ པ་བསྐྱེད་ པ་ལ་ སྟོང་བ་དང་བདག་མེད་
རྟོགས་དགོས་པའི་རྒྱུ་མཚན་དང༌། སྡུག་བསྔལ་བདེན་པ་རང་ཉིད་
ཀྱི་སྟེང་ནས་བདེན་བཞིའི་རྣམ་གཞག་དཔྱད་པ་དང་། བདག་མེད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 17
སྒྲུབ་ཚུལ་ལོ། །དང་བོ་ནི། མི་རྟག་པ་རྟོགས་པས་ནི་ཡིད་བརྟན་དུ་
མི་རུང་བར་རྟོགས་ལ། སྡུག་བསྔལ་བ་རྟོགས་པས་ནི་འབྲལ་འདོད་
སྐྱེད་པར་བྱེད་པ་ཡིན་ནོ། །འོ་ན་ལམ་གྱི་བདེན་པ་ལ་ཡང་ཡིད་བརྟན་
དུ་མི་རུང་བར་འགྱུར་རོ་ཞེ་ན། རང་དོན་གྱི་མཐར་ཐུག་པའི་ཐོབ་
བྱའི་ལག་རྗེས་ཀྱི་དབང་དུ་བྱས་པ་ཡིན་པས་འདོད་པ་ཉིད་དེ། མྱ་
ངན་ལས་འདས་པའི་དབྱིངས་སུ་ཆོས་རྣམས་ཉིད་ཀྱང་སྤང་བར་བྱ་ན་
ཆོས་མ་ཡིན་པ་རྣམས་ལྟ་སྨོས་ཀྱང་ཅི་དགོས་གསུངས་པའི་ཕྱིར་རོ། །
དེས་ན་དེ་དག་ལ་རྟོག་པ་ཡིན་དགོས་སོ། ། གཉིས་པ་ནི། སྟོང་བ་
དང་བདག་མེད་མ་རྟོགས་ན། གང་ཞིག་བདག་མཐོང་དེ་ལ་ནི། །
ཞེས་ སོགས་ཀྱི་དོན་སྔར་བཤད་པ་ལྟར། བདག་འཛིན་དེས་ཡིད་
ལོག་གི་གེགས་ཀྱི་གཙོ་བོ་སྲིད་པ་རང་སྟོབས་ཀྱིས་འདྲེན་པའི་ཕྱིར་
དང༌། ཚེར་མ་ཟུག་པའི་རྐང་བ་ལ་ཡིད་འབྱུང་སྐྱེ་ཡང་། དེ་མེད་
པའི་རྐང་བ་ལ་དོན་གཉེར་སྐྱེ་བ་ལྟར། སྡུག་བསྔལ་གྱི་སྡུག་བསྔལ་
ལ་ཡིད་འབྱུང་སྐྱེ་ཡང་། འདུ་བྱེད་ཀྱི་སྡུག་བསྔལ་གྱི་ཁྱད་པར་་་་
འགའ་ཞིག་ལ་ཐར་བར་འཁྲུལ་ནས་བདག་གི་ཐོབ་བྱར་འཛིན་པའི་
ཕྱིར་རོ། ། གསུམ་པ་ནི། མཚན་ཉིད་བཞི་ལྡན་གྱི་ཟག་བཅས་དེ་
སྡུག་བསྔལ་གྱི་བདེན་པ། དེ་ལ་གཙང་སོགས་སུ་སྒྲོ་འདོགས་པ་དེ་
དེའི་ཀུན་འབྱུང་། དེའི་ཞེན་ཡུལ་སུན་ཕྱུང་ནས་མི་རྟག་སོགས་སུ་
རྟོགས་པ་དེ་དེའི་ལམ། དེ་བསྒོམས་པའི་སྟོབས་ཀྱིས་ཕྱིན་ཅི་ལོག་
བཞི་དང་བྲལ་བ་དེ་དེའི་འགོག་པའོ། ། དེ་ལ་སྤྱིར་སྲེད་པ་བཅུ་དྲུག་



18
གནའ་དཔེ་གཅེས་བསྡུས་དཔེ་ཚོགས།
ཡོད་དེ། དང་བོར་སྡུག་བསྔལ་གྱི་བཞི་ནི། བདག་ལ་སྲེད་པ་དང༌།
བདག་ གི་ འདོད་ བྱའི་ དོན་ དང༌། དེ་ སྒྲུབ་ པའི་ ཐབས་ དང་།
ཐབས་དེ་དང་མི་འབྲལ་བ་དང་མ་ཐོབ་པ་ཐོབ་པར་སྲིད་པ་བཞིའོ། །
དེ་དག་ནི་སྡུག་བསྔལ་རང་གི་ངོ་བོ་ལ་ལོག་པར་རྟོག་པའོ། །དེའི་རྒྱུ་
ཀུན་འབྱུང་ལ་ལོག་རྟོག་ནི། རྒྱུ་མེད་དུ་འཛིན་པ་དང་། མི་མཐུན་
པ་རྒྱུར་འཛིན་པའོ། ། ཕྱི་མ་ལ་གསུམ་སྟེ། རྒྱུ་གཅིག་ཁོ་ནས་བྱས་
པར་འཛིན་པ་དང༌། སྔར་ཡོད་རྐྱེན་གྱིས་འགྱུར་བར་སྨྲ་བ་དང༌།
དབང་ཕྱུག་ལྟ་བུའི་བློ་སྔོན་དུ་བཏང་ནས་བྱས་པར་འཛིན་པའོ། །
འགོག་པ་ལ་ཡང་ལོག་པར་རྟོག་པ་བཞི་སྟེ། ཐར་བ་གཏན་མེད་
དང་། ཡོད་ཀྱང་ཟག་བཅས་མ་ཞི་བ་དང༌། འདོད་བྱ་གྱ་ནོམ་
མིན་པ་དང་། ཡུན་ཡང་གཏན་དུ་ཐར་བ་མིན་པར་འཛིན་པའོ། །
ལམ་ ལ་ ཡང་ ལོག་ རྟོག་ བཞི་ སྟེ། ཐར་ ལམ་ གཏན་ མེད་ དང་།
བདག་མེད་ རྟོགས་ པའི་ ཤེས་ རབ་ ཐར་ ལམ་ ངན་ པ་ ཡིན་ པ་ དང་།
དེས་ཡུལ་གྱི་གནས་ལུགས་ཕྱིན་ཅི་མ་ལོག་པར་རྟོགས་མི་ནུས་པ་དང་།
གཏན་དུ་ཐར་བྱེད་མ་ཡིན་ པའོ་སྙམ་དུ་འཛིན་པའོ། ། བཞི་བ་ལ་་
དགག་བྱ་བདག་ངོས་བཟུང་བ་དང༌། དེ་འགོག་བྱེད་ཀྱི་གཏན་་
ཚིགས་སོ། །དང་བོ་ནི། གང་ཟག་ཙམ་དགག་པར་བྱ་བ་མ་ཡིན་ཏེ།
དེ་ལྟར་ན་ལས་གསོག་ པ་བོ་དང་རྣམ་སྨིན་མྱོང་བ་བོ་རྣམས་ཀྱང་་
ཁེགས་པས་འགོག་བྱེད་དེ་ཉིད་ཀྱང་མེད་པར་འགྱུར་བའི་ཕྱིར་རོ། །
དེས་ན་ཕུང་བོའི་ཚོགས་པ་དང་རྒྱུན་གང་ལ་ཡང་བཏགས་པ་ཙམ་མ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 19
ཡིན་པའི་ གང་ ཟག་རང་རྐྱ་བའོ། ། གཉིས་པ་ལ། རྟགས་དགོད།
ཚུལ་སྒྲུབ། གཞན་སེལ་བའི་རྣམ་གཞག་གཏན་ལ་དབབ་པའོ། །
དང་བོ་ནི། དེ་འདྲ་བའི་གང་ཟག་རང་རྐྱ་བ་ཆོས་ཅན། རང་
བཞིན་མེད་དེ། ཕུང་བོ་ལྔ་དང་རང་བཞིན་གཅིག་དང་ཐ་དད་གང་
དུ་ཡང་མེད་པའི་ཕྱིར། དཔེར་ན་རི་བོང་གི་རྭ་བཞིན་ནོ། ། གཉིས་
པ་ལ། ཁྱབ་པ་སྒྲུབ་པ་ནི། བུམ་སྣམ་གྱི་སྟེང་དུ་དུ་མར་ཡོངས་
གཅོད་ལ་གྲུབ་ན། གཅིག་ཡིན་པ་རྣམ་བཅད་ལ་ཁེགས་པས་གཉིས་
ཀ་ཡིན་པའི་སྒྲུབ་ཕྱོགས་ཀྱི་ཕུང་སུམ་སེལ་ལ། ། གཅིག་ཡིན་པ་རྣམ་
བཅད་ལ་ཁེགས་པ་ན་དུ་མ་ཡིན་པ་ཡོངས་གཅོད་ལ་གྲུབ་པས་གཉིས་
ཀ་མིན་པའི་དགག་ཕྱོགས་ཀྱི་ཕུང་སུམ་སེལ་ལོ། ། དེས་བདག་དང་
ཕུང་བོའི་སྟེང་དུ་ཡང་རང་བཞིན་གཅིག་དང་ཐ་དད་ཁེགས་པ་ན་
རང་བཞིན་ཙམ་དུ་འཛིན་པའི་སྒྲོ་འདོགས་སེལ་བ་ཡིན་ནོ། །ཕྱོགས་
ཆོས་སྒྲུབ་པ་ནི། ཕུང་བོ་ལྔ་ཆོས་ཅན། གང་ཟག་རང་རྐྱ་བ་དང་
རང་བཞིན་གཞན་དུ་མེད་དེ། ཡོད་ན་སོ་སོར་དམིགས་དགོས་པ་
ལས་མ་དམིགས་པའི་ཕྱིར། གང་ཟག་རང་རྐྱ་བ་དང་རང་བཞིན་
གཅིག་ཏུ་མེད་དེ། མི་རྟག་དུ་མ་གཞན་དབང་ཅན་ཡིན་པའི་ཕྱིར།
དེ་ལ་རང་བཞིན་གཅིག་ཁེགས་པས་སྡུག་བསྔལ་གྱི་ཁྱད་ཆོས་བཞིའི་
བདག་མེད་འགྲུབ་ལ། རང་བཞིན་ཐ་དད་ཁེགས་པས་ཁྱད་ཆོས་
བཞིའི་སྟོང་བ་འགྲུབ་པ་ཡིན་ནོ། །དེ་རྟགས་སུ་བཀོད་ནས་འཇིག་ལྟ་
ལྷན་སྐྱེས་ཀྱི་ཞེན་ཡུལ་དུ་གྱུར་པའི་བདག་མེད་སྒྲུབ་པ་ཡིན་ནོ། །གང་



20
གནའ་དཔེ་གཅེས་བསྡུས་དཔེ་ཚོགས། །
ཟག་རང་རྐྱ་བ་མེད་ན་རྟགས་ཡང་དག་གི་ཆོས་ཅན་དུ་མི་རིགས་ལ།
ཡོད་ན་དགག་མི་ནུས་པར་འགྱུར་རོ་ཞེ་ན། སྐྱོན་མེད་དེ། ཆོས་
ཅན་དུ་བཞག་ན་ཡོན་ཏན་དང་། རང་རྟེན་ལའི་དོན་བསྟན་་་་་
པའོ། །ཡོན་ཏན་ནི། དེ་ཆོས་ཅན་དུ་བཟུང་ནས་བཀག་པ་ཉིད་
ཀྱིས། སྐབས་ཀྱི་བསྒྲུབ་བྱ་འགྲུབ་པའི་གྲོགས་སུ་འགྱུར་བའི་ཕྱིར་
དང༌། དེ་རང་བཞིན་གཅིག་དང་ཐ་དད་ཀྱིས་སྟོང་བར་ངེས་པས་
ཕྱོགས་ཆོས་འགྲུབ་ཅིང༌། དེར་ངེས་ན་གང་ཟག་རང་རྐྱ་བ་དེ་རང་
བཞིན་ཡིན་པར་འགལ་བས་འགོག་ཀྱང་ནུས་པ་ཡིན་ནོ། །རང་རྟེན་
ལ་ཞེས་པ་ཡང་རྟགས་དང་བསྒྲུབ་བྱའི་ཆོས་རང་གི་རྟེན་བཀག་ན་
སྐྱོན་དུ་འགྱུར་བར་བཤད་ཀྱི། ཆོས་ཅན་འབའ་ཞིག་པ་བཀག་པས་
གནོད་པ་ཅི་ཡང་མེད་པར་སྟོན་པ་ཡིན་ནོ། །དེས་ན་རྟགས་ཡང་དག་
ཡིན་ན། ཤེས་འདོད་ཆོས་ཅན་གྲུབ་པས་ཁྱབ་ཀྱང་རྟགས་ཡང་དག་
གི་ཆོས་ཅན་ཡིན་ན་གྲུབ་མི་དགོས་པ་ཡིན་ནོ། ། འོ་ན་བཀག་ན་སྐྱོན་
དུ་འགྱུར་བའི་རང་གི་རྟེན་དེ་གང་ཡིན་ཞེ་ན། རྟགས་རྣམ་བཅད་
ཙམ་དེས་གྲུབ་པའི་སྒྲ་དོན་ནོ། །བྱས་པ་སོགས་རྟགས་སུ་བཀོད་པ་ལ་
མི་མཚུངས་ཏེ། སྒྲའི་སྒྲ་དོན་བྱས་པར་མི་རུང་བའི་ཕྱིར། འདི་ལ་
འཁྲུལ་ནས་རྟགས་འགོད་པ་ན་གཙོ་བོ་ལ་སོགས་པའི་སྒྲ་དོན་ངག་
གིས་ཟིན་པར་ཆོས་ཅན་དུ་འདོད་པ་ཤིན་ཏུ་མང་ངོ༌། །འོ་ན། ཐོག་
མེད་བག་ཆགས་ལས་བྱུང་བའི། ། ཞེས་ སོགས་ཇི་ལྟར་འཆད་ཅེ་ན།
དེ་ནི་གཙོ་བོ་ཞེས་པའི་སྒྲའི་བརྗོད་བྱ་སྒྲ་དོན་ཡིན་པས་གཙོ་བོ་མེད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 21
ཀྱང་། གཙོ་བོ་ཞེས་པའི་སྒྲ་སྦྱོར་བ་མི་འགལ་བར་སྟོན་པ་ཡིན་གྱི་
གཙོ་བོའི་སྒྲ་དོན་དངོས་སུ་ཆོས་ཅན་དུ་བཟུང་དགོས་པར་སྟོན་པ་མ་
ཡིན་ནོ། །ད་ནི་དཀྱུས་ཀྱི་དོན་བཤད་པར་བྱ་སྟེ། ཕུང་བོ་ལྔ་བོ་ཆོས་
ཅན། གཞན་དབང་ཅན་ཡིན་ཏེ། ལས་ཉོན་གྱིས་འདུས་བྱས་
པའི་ ཕྱིར། མི་ རྟག་ པར་ སྒྲུབ་ པ་ ལ། རྟགས་ དགོད་ པ་ དང༌།
ཚུལ་སྒྲུབ་པ་གཉིས་ལས། དང་བོ་ནི། ཕུང་བོ་ལྔ་ཆོས་ཅན། མི་
རྟག་སྟེ། བྱས་པའི་ཕྱིར། གཉིས་པ་ནི། ཕྱོགས་ཆོས་དབང་བོ་
རྣོན་པོས་མངོན་སུམ་གྱིས་འགྲུབ་སྟེ། སྒྲ་རྒྱུ་རྐྱེན་ལས་སྐྱེས་པ་མངོན་
སུམ་གྱིས་གྲུབ་པ་ན་བྱས་པར་ཡང་གྲུབ་བོ། །དབང་བོ་རྟུལ་བོ་ལ་ཐ་
སྙད་སྒྲུབ་ཀྱི་རྗེས་དཔག་དགོས་སོ། ། ཁྱབ་པ་ལ་དཔེ་དགོས་པའི་རྒྱུ་
མཚན་ནི། བྱས་པ་ལ་མི་རྟག་པས་ཁྱབ་པ་དེ་ངེས་པའི་གཞི་མེད་ -
པར་མི་རུང་སྟེ། གཞི་དང་མ་འབྲེལ་བ་ཚད་མའི་གཞལ་བྱར་མི་
རུང་བའི་ཕྱིར་རོ། །རྩོད་གཞི་ཡང་དེར་མི་རུང་སྟེ། ཁྱབ་པ་གྲུབ་པ་
ན་བསྒྲུབ་བྱ་གྲུབ་པར་ཐལ་བའི་ཕྱིར། དེས་ན་གཞི་གཞན་ཞིག་
དགོས་ ལ་གཞི་ གཞན་དེ་ལ་དཔེ་ཞེས་བྱའོ། ། ལྡོག་ཁྱབ་སྒྲུབ་པ་ལ།
དོགས་པ་སྐྱེ་བའི་གཞི་ནི། སློབ་དཔོན་དབང་ཕྱུག་སྡེ་ན་རེ། བྱས་
པ་རྟག་པའི་གསལ་བའི་དབྱེ་བ་རེ་རེ་ནས་མེད་པར་ངེས་མི་ནུས་ཏེ།
རྟག་པའི་གསལ་བ་རེ་རེ་ནས་བྱས་པར་ཡོད་ཀྱང་ཕྱིར་རྒོལ་ལ་སྣང་དུ་
མི་རུང་བའི་ཕྱིར། དེས་ན་བྱས་པ་དང་རྟག་པའི་གཞི་མཐུན་སྲིད་
པར་མ་མཐོང་བ་ཙམ་གྱིས་ལྡོག་པའི་ཁྱབ་པ་ངེས་པ་ཡིན་ནོ་ཞེས་ཟེར།



གནའ་དཔེ་གཅེས་བསྡུས་དཔེ་ཚོགས།
རང་ལུགས་ནི། གཞི་མཐུན་མི་སྲིད་པ་མཐོང་དགོས་ཀྱི་སྲིད་པར་མ་
མཐོང་བ་ཙམ་གྱིས་མི་འགྲུབ་སྟེ། དེ་ཙམ་གྱིས་ཐེ་ཚོམ་དགག་མི་
ནུས་པའི་ཕྱིར། དེ་ལ་ཁོ་ན་རེ། རྟག་པ་ལ་བྱས་པ་མེད་པར་ངེས་
པའི་བློ་དེས་རྟག་པའི་གསལ་བའི་དབྱེ་བ་མཐའ་དག་ལ་བྱས་པ་མེད་
པར་ངེས་སམ་མ་ངེས། ཕྱི་མ་ལྟར་ན་མི་མཐུན་ཕྱོགས་མཐའ་དག་
ལས་ལྡོག་པར་ངེས་མི་ནུས་པར་འགྱུར་ལ། དང་བོ་ལྟར་ན། བྱས་
པ་ལ་འཇིག་པས་ཁྱབ་པ་ངེས་པའི་བློ་དེས་ཀྱང་། བྱས་པའི་གསལ་
བའི་དབྱེ་བ་མཐའ་དག་ལ་འཇིག་ངེས་ཀྱིས་ཁྱབ་པ་ངེས་པར་འགྱུར་
ལ། དེ་ལྟར་ན་སྒྲའི་བྱས་པ་ལ་ཡང་འཇིག་པས་ཁྱབ་པ་ངེས་པས།
ཁྱབ་པ་གྲུབ་པའི་དུས་ན་སྒྲ་ལ་འཇིག་པ་གྲུབ་པར་འགྱུར་རོ། ། སྒྲའི་
བྱས་པ་འཇིག་པར་གྲུབ་ཀྱང་སྒྲ་འཇིག་པར་མ་གྲུབ་བོ་ཞེ་ན། འོ་ན་
རྩོལ་བྱུང་ལ་འཇིག་པས་ཁྱབ་པ་ངེས་པའི་ཚད་མ་དེས་ཀྱང་སྒྲ་འཇིག་
པར་མ་གྲུབ་ཀྱང་རྩོལ་བ་ལས་བྱུང་བའི་སྒྲ་འཇིག་པ་གྲུབ་དགོས་ལ།
དེ་ལྟར་ན་ཁྱབ་པ་གྲུབ་པ་ན་བསྒྲུབ་བྱ་གྲུབ་པར་འགྱུར་རོ་ཞེ་ན། དེ་
དག་གི་ལན་བཤད་པར་བྱ་སྟེ། གནོད་པ་ཅན་གྱི་རྟགས་ལ་བརྟེན་
པའི་རྗེས་དཔག་དེས། བྱས་པ་རྟག་པའི་གསལ་བའི་དབྱེ་བ་མཐའ་
དག་ལ་སྲིད་པའི་སྒྲོ་འདོགས་ཆོད་པ་ཡིན་གྱི་མི་སྲིད་པར་ངེས་པ་མ་
ཡིན་ནོ། །འོ་ན་རྩོལ་བྱུང་ལ་འཇིག་པས་ཁྱབ་པ་ངེས་པའི་ཚད་མ་ངེས་
ཀྱང་རྩོལ་སྒྲ་ལ་རྟག་འཛིན་གྱི་སྒྲོ་འདོགས་ཆོད་པ་ཡིན་གྱི། རྩོལ་སྒྲ་
རྟག་པས་སྟོང་བར་མ་ངེས་པར་ཁས་ལེན་རིགས་པར་འགྱུར་རོ་ཞེ་ན།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 23
དེ་ནི་འདོད་པ་ཉིད་དོ། དེ་ལྟར་ན་རྟགས་དེར་བརྟེན་པའི་རྗེས་
དཔག་བཅད་ཤེས་སུ་འགྱུར་ཏེ། སྒྲོ་འདོགས་བཅད་ཟིན་གྱི་དོན་
གཅོད་པའི་ཕྱིར་རོ་ཞེ་ན། རྟོགས་ཟིན་གྱི་དོན་ལ་འཇུག་པ་བཅད་
ཤེས་ཀྱི་དོན་ཡིན་གྱི་བཅད་ཟིན་གྱི་དོན་གཅོད་པ་དེའི་དོན་མ་ཡིན་
ནོ། །ད་ནི་ཁྱབ་པ་གཉིས་ཀྱི་སྒྲུབ་ཚུལ་བཤད་པར་བྱ་སྟེ། རྗེས་ཁྱབ་
སྒྲུབ་བྱེད་ལྟོས་མེད་ཀྱི་རྟགས་དང་། ལྡོག་ཁྱབ་སྒྲུབ་བྱེད་གནོད་པ་
ཅན་ གྱི་ གཏན་ཚིགས་ སོ། ། དང་ བོ་ལ། རྟགས་ དགོད་ པ་ དང་།
ཚུལ་སྒྲུབ་པ་གཉིས་ལས། དང་བོ་ནི། གང་ཞིག་གང་གི་ངོར་གྲུབ་
པ་གཞན་ལ་ལྟོས་པ་མེད་པར་དེའི་ངོ་བོར་གྱུར་པ་དེ་ལ་ནི། གྲུབ་
ཙམ་ནས་དེའི་ངོ་བོར་ངེས་པས་ཁྱབ་སྟེ། དཔེར་ན་རྒྱུ་ཚོགས་ ཐ་
མས་འབྲས་བུ་བསྐྱེད་པ་བཞིན། བུམ་པ་དེ་གྲུབ་ཙམ་ནས་འཇིག་
པར་འགྱུར་བ་ཕྱིས་འབྱུང་གི་རྒྱུ་གཞན་ལ་ལྟོས་མེད་དུ་འཇིག་པའི་ངོ་
བོར་གྱུར་པ་ཡིན་ནོ་ཞེས་བྱ་བའོ། །གཏན་ཚིགས་འདིའི་རྗེས་འགྲོའི་
ཁྱབ་པ་ནི་མངོན་སུམ་གྱིས་གྲུབ་པས། དེས་བུམ་པའི་སྟེང་དུ་འཇིག་
པས་ཁྱབ་པ་མངོན་ སུམ་ གྱིས་གྲུབ་པ་ན། འཕགས་ པར་ ཐལ་བ་
དང་། རྗེས་དཔག་གིས་གྲུབ་ན་ཐུག་མེད་དུ་ཐལ་བའི་སྐྱོན་བསལ་
བ་ཡིན་ནོ། །གཉིས་པ་ཕྱོགས་ཆོས་སྒྲུབ་པ་ནི། བུམ་པ་ལ་དུས་ཕྱིས་
བྱུང་བའི་རྒྱུ་ཙམ་ཆོས་ཅན། བུམ་པའི་འཇིག་པ་མི་བྱེད་དེ། བུམ་
པའི་འཇིག་པ་བུམ་པ་དང་རྫས་གཅིག་དང་ཐ་དད་གང་ཡང་མི་བྱེད་
པའི་ཕྱིར། རྫས་གཅིག་བྱེད་ན། གྲུབ་ཙམ་ནས་འཇིག་པའི་ངོ་



24
གནའ་དཔེ་གཅེས་བསྡུས་དཔེ་ཚོགས།
བོར་སྐྱེས་ཟིན་པས་ཕྱིས་འབྱུང་གིས་བྱེད་པར་འགལ་ལོ། ། རྫས་་་་་
གཞན་མི་བྱེད་དེ། བུམ་པ་མཐར་འཇིག་པའི་ཕྱིར། ཁྱབ་པ་ཡོད་
དེ། ངོ་བོར་གྱུར་པའི་འཇིག་པ་མི་སྐྱེད་ན་རྒྱུ་ལས་མི་འཇིག་པའི་ངོ་
བོར་སྐྱེད་དགོས་པས་མཐར་ཡང་འཇིག་པ་མི་འཐད་དོ། ། ཡང་ན་
འདི་ལྟར་སྦྱར་ཏེ། བྱས་པ་ཆོས་ཅན། ཁྱོད་ལ་འཇིག་པས་ཁྱབ་པ་
ངེས་ཏེ། ཁྱོད་སྐྱེད་པའི་རིགས་ཀྱི་རྒྱུ་ནུས་པ་ཐོགས་མེད་དེ། མི་
རྟག་པ་སྐྱེད་པའི་རིགས་ཀྱི་རྒྱུ་ནུས་པ་ཐོགས་མེད་ཡིན་གྱི་རིགས་ཀྱི་རྒྱུ་
གཞན་མེད་པའི་ཕྱིར་རོ། ། དེས་དོན་མེད་པར་ཐལ་བའི་སྐྱོན་ཡང་
མེད་དེ། བྱས་མི་རྟག་གཉིས་ཐུན་མོང་མིན་པའི་རྒྱུ་གཅིག་ཡིན་པར་
དཔེ་བུམ་པ་སོགས་ཀྱི་སྟེང་དུ་གྲུབ་པའི་ཕྱིར། ཇི་ལྟར་གྲུབ་ཅེ་ན།
བུམ་པའི་སྟེང་གི་མི་རྟག་པ་དེ་དངོས་མེད་ལས་སྐྱེས་པ་མི་འཐད་དེ།
དངོས་མེད་རྒྱུར་མི་རུང་བའི་ཕྱིར། བྱས་པ་ལ་ཡང་སྤྱི་དང་བྱེ་བྲག་
གཉིས་ལས། བྱེ་བྲག་གི་རྒྱུ་དེ་མི་རྟག་པའི་ཐུན་མོང་མ་ཡིན་པའི་
རྒྱུར་མི་འཐད་དེ། ཡུལ་མ་ག་དྷ་ལྟ་བུའི་བྱས་པའི་རྒྱུ་དེ་མི་རྟག་པའི་
ཐུན་མོང་མ་ཡིན་པའི་རྒྱུ་ཡིན་ན། བོད་ཀྱི་བུམ་པ་ལ་མི་རྟག་པ་
བསྐྱེད་པའི་རྒྱུ་མེད་པར་འགྱུར་རོ། ། སྔ་དྲོའི་དུས་ཀྱིས་ཁྱད་པར་དུ་
བྱས་པ་རྒྱུར་དགོས་ན་ཕྱི་དྲོའི་བུམ་པ་མི་འཇིག་པར་འགྱུར་རོ། །རང་
བཞིན་གྱི་ཁྱད་པར་ཟངས་བུམ་གྱི་བྱས་པའི་རྒྱུ་ལ་ལྟོས་ན་རྫའི་བུམ་པ་
འཇིག་པའི་རྒྱུ་མེད་པར་འགྱུར་ལ། ཡུལ་དུས་རང་བཞིན་གསུམ་
ལས་མ་གཏོགས་པའི་བྱེ་བྲག་གཞན་ཡང་མེད་དོ། །དེས་ན་སྤྱིར་རྒྱུས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། _25
བསྐྱེད་ཅིང་མ་བྱས་པའི་རྒྱུ་ལ་ལྟོས་པ་བཀག་པས་བྱས་པའི་རྒྱུ་ལ་ལྟོས་
པར་གྲུབ། བྱེ་བྲག་གི་རྒྱུ་ལ་ལྟོས་པ་བཀག་པས་བྱས་པ་སྤྱིའི་ཐུན་
མོང་མིན་པའི་རྒྱུ་དེ་མི་རྟག་པའི་ཐུན་མོང་མིན་པའི་རྒྱུ་རུ་གྲུབ་བོ། །
གཉིས་ པ་ ལ། རྟགས་ དགོད་ པ་ དང༌། ཚུལ་ སྒྲུབ་ པ་ གཉིས།
དང་བོ་ནི། རྟག་པ་ཆོས་ཅན། བྱས་པའམ་དངོས་པོས་སྟོང་སྟེ།
དོན་བྱེད་ནུས་པས་སྟོང་བའི་ཕྱིར། དེས་སྟོང་སྟེ། དོན་བྱེད་པ་
གཉིས་ཀྱིས་སྟོང་བའི་ཕྱིར་རོ། ། ཅིག་ཅར་དོན་བྱེད་ན། འབྲས་བུ་
ཆོས་ཅན། རིམ་གྱིས་མི་འབྱུང་བར་ཐལ་ལོ། །འདོད་ན། མངོན་
སུམ་གྱིས་གསལ་ལོ། ། རིམ་གྱིས་དོན་བྱེད་ན། འབྲས་བུ་ཕྱི་མ་དེ་
བསྐྱེད་པའི་ནུས་པ་དང་བོ་ནས་མེད་ན་རྟག་པར་འགལ་ཡོད་ན་དང་
བོའི་དུས་ནས་བསྐྱེད་དགོས་སོ། ། ལྷན་ཅིག་བྱེད་རྐྱེན་ལ་ལྟོས་པ་ཡང་
མི་འཐད་དེ། རྟག་ ཐལ་རྐྱེན་གྱིས་ ཁྱད་པར་བྱར་མེད་ པའི་ཕྱིར།
དེས་ན་གནོད་པ་ཅན་གྱི་རྟགས་འདི་ཉིད་འབྲེལ་བའི་དོན་ལྡོག་དངོས་
སུ་བསྒྲུབ་པའི་སྒོ་ནས་རྗེས་སུ་འགྲོ་ལྡོག་ལ་ངེས་པ་བསྐྱེད་པ་ཡིན་གྱི།
ལྡོག་ཁྱབ་འགྲུབ་པ་འབྲེལ་བ་ལ་ལྟོས། དེ་འགྲུབ་པ་བཀག་ན་ཁེགས་
པ་འགྲུབ་པ་ལ་ལྟོས་ན་ཕན་ཚུན་བརྟེན་པར་འགྱུར་རོ། །དཔེ་འདུས་
མ་བྱས་ཀྱི་ནམ་མཁའ་ནི་རེག་བྱ་ཙམ་བཀག་པ་ནི་མ་ཡིན་ཏེ། དག་
འཛིན་མངོན་སུམ་གྱིས་མི་འགྲུབ་པར་འགྱུར་བའི་ཕྱིར། དེས་ན་
ཐོགས་པའི་རེག་བྱ་གཅད་པ་ཙམ་ཡིན་ལ། དེ་ནི་རེག་བྱའི་ཁྱད་
པར་རླུང་གིས་བསྡུས་པའི་རེག་བྱ་བཏང་སྙོམས་པ་བར་སྣང་དུ་ལག་



26
གནའ་དཔེ་གཅེས་བསྡུས་དཔེ་ཚོགས།
པ་དབྱུགས་པ་ན་ ལུས་ཤེས་ ཀྱིས་ བཟུང་ བའི་ སྟོབས་ཀྱིས་ཤུགས་ལ་
འགྲུབ་པ་ཡིན་ནོ། ། སློབ་དཔོན་དབང་ཕྱུག་སྡེས་བྱས་པ་དང་རྟག་
པའི་གཞི་མཐུན་མ་མཐོང་བས་ཆོག་གི་མི་སྲིད་པར་མི་འགྲུབ་པར་
ཐལ། བྱས་པ་རྟག་པའི་གསལ་བའི་དབྱེ་བ་མཐའ་དག་ལ་མེད་ངེས་
སུ་མི་འགྲུབ་པའི་ཕྱིར། དེར་ཐལ། རྟག་པའི་གསལ་བའི་དབྱེ་བ་
མཐའ་དག་ཡོད་ཀྱང་སྣང་དུ་མི་རུང་བའི་ཕྱིར། ཞེས་ཟེར་བ་ནི།
སྔ་མའི་རྟགས་དང་ཕྱི་མའི་ཁྱབ་པ་མི་འགྲུབ་པ་ཡིན་ནོ། །དེ་ལྟར་ཕུང་
བོ་མི་རྟག་པར་བསྒྲུབས་ནས་ད་ནི་སྡུག་བསྔལ་དུ་བསྒྲུབ་པར་བྱ་སྟེ།
ཉེར་ལེན་གྱི་ཕུང་བོ་ལྔ་བོ་འདི་ཆོས་ཅན། སྡུག་བསྔལ་བ་ཡིན་ཏེ།
ལས་ཉོན་གྱིས་འདུས་བྱས་ པའི་ཕྱིར། ཞེས་པ་ནི་རང་བཞིན་ གྱི་
རྟགས་སོ། ། དེའི་ཕྱོགས་ཆོས་སྒྲུབ་པ་ནི། མིའི་ལུས་འདི་ཆོས་ཅན།
ཉེར་ལེན་གྱི་རྒྱུ་བཟང་བོ་སྔོན་དུ་སོང་ སྟེ། འདོད་པར་བྱ་བའི་་་
འབྲས་བུ་ཡིན་པའི་ཕྱིར། ཡང་ན། འཕེན་བྱེད་ཀྱི་ལས་བཟང་བོ་
སྔོན་དུ་སོང་སྟེ། རྣམ་སྨིན་ཡིད་དུ་འོང་བ་ཡིན་པའི་ཕྱིར། ལས་
བཟང་ངན་སྣ་ཚོགས་སྔོན་དུ་སོང་སྟེ། འབྲས་བུ་འདོད་མི་འདོད་སྣ་
ཚོགས་ དང༌ ལྡན་ པའི་ ཕྱིར། དུད་ འགྲོའི་ ལུས་ འདི་ ཆོས་ ཅན།
འཕེན་བྱེད་ཀྱི་ལས་ངན་པ་སྔོན་དུ་སོང་སྟེ། རྣམ་སྨིན་ཡིད་དུ་མི་
འོང་བ་དང་ལྡན་པའི་ཕྱིར། ཞེས་བཀོད་པའི་རྟགས་འདི་དག་ལ་
བརྟེན་ནས་གྲུབ་ཟིན་གྱི་རྣམ་སྨིན་འདོད་མི་འདོད་འདི་དག་ལ་ལས་
བཟང་ངན་སྔོན་དུ་སོང་བར་དངོས་སྟོབས་ཀྱིས་འགྲུབ་ཀྱང་། དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 27 །
རིང་སྦྱིན་པ་བཏང་བ་དང་ཚུལ་ཁྲིམས་བསྲུངས་ པའི་ལས་ལས་མ་
འོངས་པ་ན་འབྲས་བུ་བདེ་བ་འབྱུང་བ་ནི་ཤིན་ཏུ་ལྐོག་གྱུར་ཡིན་ཏེ།
ཕྱི་དྲོའི་ལུས་ཀྱི་ཁྱད་པར་ཕྱག་འཚལ་བ་སོགས་སྔ་དྲོའི་ལུས་སྔོན་དུ་
སོང་བར་གྲུབ་ཀྱང་། སྔ་དྲོའི་དུས་ན་གང་ཟག་དེས་ཕྱི་དྲོའི་ལུས་ཀྱི་
ཁྱད་པར་དེ་ལྟ་བུ་མི་འགྲུབ་པ་བཞིན་ནོ། །ལས་གསོག་པ་ཡང་སྲེད་པ་
སྔོན་དུ་འགྲོ་དགོས་པས་ཉེར་ལེན་གྱི་ཕུང་བོ་འདི་ཆོས་ཅན། ཡུལ་
ཐོབ་འདོད་ཀྱི་སྲེད་པ་སྔོན་དུ་སོང༌ སྟེ། དབང་ཕྱུག་སོགས་ཀྱིས་
དབང་མེད་དུ་བསྐུལ་བ་མ་ཡིན་པར་མི་གཙང་བའི་གནས་མངལ་དུ་
སྐྱེ་བ་བླངས་པའི་ཕྱིར། དབང་ཕྱུག་སྐུལ་བྱེད་མིན་པར་དབང་ཕྱུག་
འགོག་བྱེད་ཀྱི་རིགས་པས་འགྲུབ་བོ། ། དེ་ལྟ་བུའི་ལས་ཉོན་དེ་ཆོས་
ཅན། སྡུག་བསྔལ་གྱི་རྒྱུ་ཡིན་ཏེ། དེ་ལ་ཕན་འདོགས་བྱེད་ཡིན་
པའི་ཕྱིར། ཀུན་འབྱུང་ཡིན་ཏེ། དེ་ཡང་དང་ཡང་བསྐྱེད་པའི་
ཕྱིར། རབ་སྐྱེ་ཡིན་ཏེ། དེ་སྟོབས་ལྡན་བསྐྱེད་པའི་ཕྱིར། རྐྱེན་
ཡིན་ཏེ། དེའི་རྟེན་བྱེད་ཅིང་སྐྱེ་བ་རྒྱུད་མར་བསྐྱེད་པའི་ཕྱིར། སྐྱེ་
བ་རྒྱུད་པ་ཡོད་པར་ནི་སྐྱེ་བ་སྔ་ཕྱི་སྒྲུབ་བྱེད་ཀྱི་རྟགས་ལས་ཤེས་ཏེ།
དེ་ཡང་སྐྱེས་མ་ཐག་པའི་རིག་པ་ཆོས་ཅན། ཉེར་ལེན་གྱི་རིག་པ་སྔ་
མ་སྔོན་དུ་སོང་སྟེ། རིག་པ་ཡིན་པའི་ཕྱིར། དཔེར་ན་ད་ལྟར་སྡུག་
པར་སྒྲོ་བཏགས་པ་ལས་འདོད་ཆགས་སྐྱེ་བ་བཞིན། དེ་ལ་ཁོ་ན་རེ།
ལྡོག་པ་མེད་དེ། རིག་པ་ཡིན་ཀྱང་རིག་པ་སྔ་མ་ཉེར་ལེན་དུ་མི་
དགོས་ སོ་ཞེ་ན། དེ་ལ་རྒྱུ་ཡོད་དམ་མེད། ཕྱི་མ་མི་རིགས་ཏེ།



ལ
ས་ལ་
28་ གནའ་དཔེ་གཅེས་བསྡུས་དཔེ་ཚོགས།
དེ་ལྟར་ན་རིག་པ་དེ་རྟག་ཏུ་ཡོད་པར་འགྱུར་ཏེ། རྒྱུ་ལོག་སྟོབས་
ཀྱིས་མི་ལྡོག་པའི་དངོས་པོ་ཡོད་པའི་ཕྱིར། ཡང་ན་རྟག་ཏུ་དངོས་
པོ་མེད་པར་འགྱུར་ཏེ། རྒྱུ་ཡོད་ན་ཡོད་པའི་རྗེས་སུ་མི་བྱེད་པའི་
ཕྱིར། དེས་ན་རྒྱུ་དང་བཅས་པ་ ཡིན་ཏེ། རེས་འགའ་སྐྱེ་བར་
དམིགས་པའི་ཕྱིར། རྒྱུ་ཡོད་ན་རྟག་པ་དང་མི་རྟག་པ་ལས་མ་་་
འདས་ལ། རྟག་པ་རྒྱུར་མི་རུང་བར་སྔར་བཤད་ཟིན་ཏོ། ། མི་རྟག་
པ་ལ་བེམ་རིག་གཉིས་སུ་ཁ་ཚོན་ཆོད་པས་བེམ་པོ་ཡིན་ན། དབང་
བོ་དང་བཅས་པའི་ལུས་ཉེར་ལེན་ཡིན་ནམ། དབང་བོ་མེད་པའི་
ལུས་ཉེར་ལེན་ཡིན། དང་བོ་ལྟར་ན། རེ་རེ་བ་ཡིན་ནམ། ཀུན་
ཚོགས་པ་རྒྱུར་དགོས། དང་བོ་མི་འཐད་དེ། མིག་ཤེས་བཞིན་དུ་
གཟུགས་གསལ་བར་འཛིན་པར་འགྱུར་བའི་ཕྱིར། ཕྱི་མ་མི་རིགས་
ཏེ། དབང་བོ་རྣམས་ཡུལ་མི་འདྲ་བར་འཛིན་པའི་ཤེས་པ་བསྐྱེད་
པའི་ནུས་པ་སོ་སོར་ངེས་པའི་ཕྱིར། དབང་བོ་མེད་པའི་ལུས་ཉེར་
ལེན་ཡིན་ན། རྡུལ་ཕྲན་ནམ་ཡན་ལག་གི་རྫས་ཡིན། དང་བོ་ལྟར་
ན། རྡུལ་ཕྲན་རེ་རེ་བས་ཆོག་གམ། ཀུན་ཚོགས་པ་རྒྱུར་དགོས།
དང་ བོ་ ལྟར་ ན། ཡིད་ རྟོག་ དུ་ མ་ ཅིག་ ཅར་ སྐྱེ་ བར་ འགྱུར་ ལ།
གཉིས་པ་ལྟར་ན། སོར་མོའི་རྡུལ་ལྟ་བུ་མ་ཚང་ན་ཡང་མི་སྐྱེ་བར་
འགྱུར་རོ། །ཡན་ལག་གི་རྫས་ཉེར་ལེན་ཡིན་པར་མི་རིགས་ཏེ། དེ་
མི་སྲིད་པའི་ཕྱིར། དེ་ཡང་བྱ་བ་ལ་བརྟེན་པ་དང་། མཐོང་བ་ལ་
བརྟེན་པ་དང་། ཡོན་ཏན་ལ་བརྟེན་པའི་འགལ་འདུ་རྣམ་པ་གསུམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 29
སྟེ། དེ་ལ་ལག་པ་གཡོ་ལུས་གཞན་མི་གཡོ་བའི་ཚེ་ལུས་གཞན་གྱི་
སྟེང་ན་ཡོད་པའི་ཡན་ལག་དེ་མི་གཡོ་བར་མངོན་སུམ་གྱིས་གྲུབ་པས་
གཡོ་མི་གཡོའི་ཆ་གཉིས་མེད་པར་འགལ་ལོ། ། གཡོ་མི་གཡོ་དེ་དག་
ཡན་ལག་ལ་ཡོད་པ་ཡིན་གྱི། ཡན་ལག་ཅན་ལ་མེད་དོ་ཞེ་ན། དེ་
ལྟ་ན་ལག་པའི་སྟེང་དུ་གཡོ་བའི་ཡན་ལག་གི་རྡུལ་ གྱིས་བསྡུས་པ་
མངོན་སུམ་གྱིས་གྲུབ་པ་འདི་དང༌། མི་གཡོ་བར་གནས་པའི་ཡན་
ལག་གཉིས་དུས་གཅིག་སོ་ སོར་གྲུབ་དགོས་པར་འགྱུར་རོ། ། དེ་་་
བཞིན་དུ་ལྷག་མ་གཉིས་ལ་ཡང་སྦྱོར། ཤེས་པ་ཉེར་ལེན་ཡིན་ན།
རང་རྒྱུད་ཀྱིས་བསྡུས་པ་དང༌། གཞན་རྒྱུད་ཀྱིས་བསྡུས་པ་གཉིས་སུ་
ངེས་པས་གཞན་གྱི་ཤེས་པ་ཉེར་ལེན་ཡིན་ན། ཕ་མའི་ཤེས་པ་ཉེར་
ལེན་དུ་བྱ་དགོས་པས་ཕ་མ་བཟོ་མཁས་པ་ལ། བུ་བཟོ་མཁས་པ་
སོགས་སུ་གདོན་མི་ཟ་བར་འགྱུར་བར་ཁས་བླངས་དགོས་པས་སོ། །
དེས་ན་རང་རྒྱུད་ཀྱི་རིག་པ་སྔ་མས་ཉེར་ལེན་བྱས་པར་གདོན་མི་ཟ་
བར་གྲུབ་བོ། །དེ་བཞིན་དུ་སྐྱེ་བ་ཕྱི་མ་སྒྲུབ་པ་ལ་ཡང་སྦྱར་རོ། །སྐྱེ་བ་
སྔ་མ་ཡོད་དེ། ཞེས་ཁྱད་པར་སྦྱར་ན་དཔེ་རྙེད་པར་མི་རུང་ངོ༌། །
དེ་ལྟར་ཀུན་འབྱུང་དེ་སྡུག་བསྔལ་སྐྱེད་བྱེད་དང་བདག་འཛིན་རིགས་
པས་སུན་དབྱུང་བར་ནུས་པར་མཐོང་བ་ན། སྡུག་བསྔལ་འགོག་
ནུས་སུ་མཐོང་ལ། དེ་ལྟ་བུའི་གཉེན་པོ་བསྒོམས་པའི་སྟོབས་ཀྱིས་
སྡུག་བསྔལ་འགགས་པ་དེ་ཆོས་ཅན། འགོག་པ་ཡིན་ཏེ། སྡུག་
བསྔལ་སྤངས་པའི་བྲལ་བ་ཡིན་པའི་ཕྱིར། ཞི་བ་ཡིན་ཏེ། ཉོན་



30 གནའ་དཔེ་གཅེས་བསྡུས་དཔེ་ཚོགས། །
མོངས་པ་སྤངས་པའི་བྲལ་བ་ཡིན་ པའི་ཕྱིར། གྱ་ནོམ་པ་ཡིན་ཏེ།
འདོད་བྱ་མཆོག་ཏུ་གྱུར་པའི་བྲལ་བ་ཡིན་པའི་ཕྱིར། ངེས་འབྱུང་
ཡིན་ཏེ། སླར་མི་ལྡོག་པའི་ཆོས་ཅན་གྱི་བྲལ་བ་ཡིན་པའི་ཕྱིར། དེ་
མངོན་དུ་བྱེད་པའི་ ཐབས་ ནི་ལམ་ཡིན་ལ། དེ་ཡང་བདག་མེད་
རྟོགས་པའི་ཤེས་རབ་དེ་ཉིད་ཀྱིས་དོན་སྤྱི་ཙམ་ཡུལ་དུ་བྱེད་པ་ལ་ལྷག་
པར་མོས་པ་བརྟན་མི་བརྟན་དང་། མངོན་སུམ་གྱིས་གསར་རྟོགས་
དང་། རྟོགས་ཟིན་གོམས་པ་དང་། གོམས་པ་མཐར་ཐུག་པ་་་
རྣམས་ཀྱང་དངོས་སྟོབས་ཀྱིས་འགྲུབ་པས། ལམ་ལྔ་དངོས་སྟོབས་
ཀྱིས་འགྲུབ་པ་ཡིན་ནོ། ། གོམས་པ་ མཐར་ ཐུག་ པར་སྒྲུབ་ཚུལ་ནི།
སྔར་ཐུབ་པ་ཚད་མར་སྒྲུབ་པའི་ཆོས་ཅན་སྒྲུབ་བྱེད་འོག་ཏུ་སྟོན་པས་
དེའི་སྐབས་སུ་འཆད་པར་འགྱུར་རོ། །རྣམ་འགྲེལ་ལེའུ་གཉིས་པར།
འཁོར་བ་ལས་ གྲོལ་བའི་ལམ་ གྱི་མི་མཐུན་ཕྱོགས་བཞི་བཀོད་ནས་
དགག་པ་མཛད་དེ། དབང་སོགས་བདག་གི་སྡུག་བསྔལ་དུ་བསྒོམ་
པ་ དང་། ཆགས་ ཡུལ་ དང༌ སྐྱེས་ བུ་ ཐ་ དད་ དུ་ བསྒོམ་ པ་ དང༌།
བཀའ་ལུང་གྲོལ་བྱེད་དུ་བསྒོམ་པ་དང་། དཀའ་ཐུབ་ཀྱིས་གདུང་
བར་བྱེད་པ་རྣམས་སོ། ། དེས་ན་དེ་དག་བརྗོད་བྱའི་གཙོ་བོར་སྟོན་
པའི་བསྟན་བཅོས་རྣམས་ཆོས་ཅན། གྲོལ་བ་དོན་གཉེར་ལ་ཉེ་བར་
མཁོ་བའི་གྲོལ་ལམ་ཕྱིན་ཅི་མ་ལོག་པར་བསྟན་པ་མིན་ཏེ། བདག་
མེད་པ་གཏན་ལ་མ་ཕབ་པའི་ཕྱིར། སྔར་བཤད་པའི་ཆོས་ཅན་དུ་
གཟུང་བྱ་ཐུབ་པ་བཅོམ་ལྡན་འདས་སྒྲུབ་པའི་ཚུལ་ནི། གཟུགས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 31 །
སོགས་ཟག་བཅས་ཀྱི་ཕུང་བོ་ལྔ་ཆོས་ཅན། གཉེན་པོ་བསྒོམས་པའི་
སྟོབས་ཀྱིས་ཁྱོད་ཀྱི་རྒྱུན་ཟད་པ་ཡོད་དེ། ཁྱོད་ཀྱི་རྒྱུ་ལ་གནོད་བྱེད་
སྟོབས་ལྡན་ཡོད་པའི་ཕྱིར། དེའི་ཕྱོགས་ཆོས་སྔར་བདག་མེད་སྒྲུབ་
པ་ཉིད་ཀྱིས་འགྲུབ་ལ། ཁྱབ་པ་ནི། གྲང་འབྲས་སྤུ་ལོང་བྱེད་ཟད་
པར་མཐོང་བའི་སྟེང་དུ་མངོན་སུམ་གྱིས་འགྲུབ་བོ། ། སྔར་ལེའུ་་་
གཉིས་པར་སྟོན་པ་སངས་རྒྱས་ཀྱི་ཁྱད་པར་དུ་བསྟན་པའི་སྤངས་པ་
ནི་འདི་ཉིད་ཡིན་ལ། ལེའུ་གསུམ་པར་བཤད་པའི་ཆོས་ཀྱི་བདག་
མེད་གོམས་པས་ཤེས་སྒྲིབ་སྤངས་པའི་སྤངས་པ་སྒྲུབ་པ་ནི། གཟུང་
འཛིན་ རིག་ གསུམ་ རྫས་ ཐ་ དད་ དུ་ འཛིན་ པའི་ རྟོག་ པ་ ཆོས་ ཅན།
གཉེན་པོའི་སྟོབས་ཀྱིས་ཁྱོད་ཀྱི་རྒྱུན་ཟད་པ་ཡོད་དེ། ཁྱོད་གནོད་
བྱེད་སྟོབས་ལྡན་དང་བཅས་པ་ཡིན་པའི་ཕྱིར་རོ། །དེའི་ཕྱོགས་ཆོས་
ལྷན་ཅིག་དམིགས་ངེས་ཀྱི་རྟགས་ཀྱིས་གྲུབ་ཅིང་ཁྱབ་པ་སྔར་དང་འདྲ།
རྟོགས་པ་མཐར་ཐུག་སྒྲུབ་པ་ནི། བདག་མེད་རྟོགས་པའི་ཚད་མ་
ཆོས་ཅན། ཁྱོད་རང་གི་གོམས་བྱའི་དོན་ལ་གོམས་པ་མཐར་ཐུག་པ་
ཡོད་དེ། ཁྱོད་རང་གི་གོམས་བྱའི་དོན་རྟོགས་པའི་ཚད་མ་གང་ཞིག
གོམས་བྱའི་དོན་ལ་སྒྲིབ་པ་ཟད་པ་ཡོད་པའི་ཕྱིར། དེ་འདྲ་བའི་
སྤངས་རྟོགས་མཐར་ཐུག་དང་ལྡན་པའི་སྐྱེས་བུ་དེ་སྔར་བཤད་པའི་
བཅོམ་ལྡན་འདས་ཡིན་ལ། དེ་ཆོས་ཅན། ཁྱོད་རྒྱུ་མེད་དང་མི་
མཐུན་པའི་རྒྱུ་ལས་བྱུང་བ་མ་ཡིན་ཏེ། ཁྱོད་བསམ་པ་དང་སྦྱོར་བ་
ཕུན་ཚོགས་གོམས་པ་རབ་ཀྱི་མཐར་ཐུག་པ་ཡིན་པའི་ཕྱིར། དེའི་



གནའ་དཔེ་གཅེས་བསྡུས་དཔེ་ཚོགས།
ཕྱོགས་ཆོས་ལུགས་འབྱུང་གི་སྐབས་སུ་སྟོན་པ་ལམ་གང་ནས་བྱོན་པའི་
ལམ་སྒྲུབ་པ་ཉིད་ཀྱིས་འགྲུབ་པ་ཡིན་ནོ། ། དེ་ལྟར་གཙོ་བོའི་དོན་
བདེན་བཞིའི་གནས་ལུགས་ལ་མི་སླུ་བར་བསྒྲུབས་ནས། ད་ནི་་་
མངོན་མཐོ་ལ་མི་སླུ་བར་སྒྲུབ་པའི་ཚུལ་བཤད་པར་བྱ་སྟེ། དེ་ལ་
རྟགས་ དགོད། ཚུལ་ སྒྲུབ། རྩོད་ པ་ སྤང་ བའོ། ། དང༌ བོ་ ནི།
སྦྱིན་པས་ལོངས་སྤྱོད་ཁྲིམས་ཀྱིས་བདེ། ། ཞེས་པའི་ལུང་ཆོས་ཅན།
ཁྱོད་རང་གི་བསྟན་བྱ་ལ་མི་སླུ་སྟེ། དཔྱད་པ་གསུམ་གྱིས་དག་པའི་
ལུང་ཡིན་པའི་ཕྱིར། དཔེར་ན་འདུས་བྱས་མི་རྟག་པར་སྟོན་པའི་
སྐབས་བཞིན། འཇུག་པ་བདེ་བའི་ཕྱིར་དུ་སྦྱོར་བ་འདི་ལྟར་བཀོད་
པ་ཡིན་གྱི། དོན་སྟེང་དུ་འབྲེལ་བ་མི་སྟོན་པ་དང༌། དམ་བཅའ་
བརྗོད་པར་མི་རིགས་སོ། །
གཉིས་པ་ལ་ཁྱབ་པ་སྒྲུབ་པ་དང་། ཕྱོགས་ཆོས་སྒྲུབ་པའོ། །
དང་ བོ་ ནི། དཔེའི་ སྟེང་དུ་ ཁྱབ་ པ་ རྗེས་ དཔག་ གིས་ འགྲུབ་ སྟེ།
འདུས་བྱས་མི་རྟག་པར་རྗེས་དཔག་གིས་རྟོགས་ནས་ངག་སྨྲས་ཤིང་
རྗེས་དཔག་དེའི་བསྟན་བྱ་ལ་མི་སླུ་བར་གྲུབ་པ་ན་དེ་དག་དེ་རང་གི་
བསྟན་བྱ་ལ་མི་སླུ་བར་གྲུབ་པ་ཡིན་ནོ། ། གཉིས་པ་ལ། ཁས་བླང་
བར་བྱ་བའི་ལུང་གི་མཚན་གཞི་ངོས་བཟུང་བ་དང༌། དེ་མི་སླུ་བའི་
རྒྱུ་ མཚན་ དང་། དེ་ ཇི་ ལྟར་ སྒྲུབ་ པའི་ ཚུལ་ ལོ། ། དང༌ བོ་ ནི།
འབྲེལ་བ་དང་ནི་རྗེས་མཐུན་ཐབས། ། ཞེས་པའི་ཤོ་ལོ་ཀ་གཅིག་གིས་
བསྟན་ཏོ། ། གཉིས་པ་ནི། མཐོང་དང་མ་མཐོང་དངོས་པོ་ཡི། །



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 33
ཞེས་པ་ནས། གནོད་མེད་ཅེས་པའི་བར་གྱིས་བསྟན་ལ། འདི་ཡི་
མི་ སླུ་ བ་ ཞེས་ པས་ བསྒྲུབ་ བྱའི་ ཆོས་ བསྟན་ ཏོ། ། གསུམ་ པ་ ནི།
མངོན་གྱུར་སྟོན་པའི་བརྗོད་བྱ་མངོན་སུམ་གྱིས་གྲུབ་ཅིང་། གཞན་
དག་མངོན་གྱུར་དུ་འདོད་པའི་ཡན་ལག་གི་རྫས་ལྟ་བུ་བཀག་པ་ལ་
མངོན་སུམ་གྱིས་གནོད་པ་མེད། ལྐོག་གྱུར་སྟོན་པའི་བརྗོད་བྱ་རྗེས་
དཔག་གིས་གྲུབ་ཅིང༌། གཞན་དག་ལྐོག་གྱུར་དུ་འདོད་པའི་གཙོ་བོ་
ལྟ་བུ་བཀག་པ་ལ་རྗེས་དཔག་གིས་གནོད་པ་མེད། ཤིན་ཏུ་ལྐོག་
གྱུར་སྟོན་པའི་ལུང་གི་བརྗོད་བྱ་ལ་སྔ་ཕྱི་འགལ་བ་དང༌། དངོས་
ཤུགས་འགལ་བའི་སྒོ་ནས་གནོད་པ་མེད་པ་འོང་། དེ་ལ་དཀར་
ཆོས་སྤྱད་པ་ལས་བདེ་བ་འབྱིན་པ་དང་སྡུག་བསྔལ་འབྱིན་པ་གཉིས་
ལུང་ལས་སྔ་ཕྱིར་རང་ལུགས་སུ་བསྟན་ན། དེ་ལ་ནང་འགལ་ཡོད་
པར་དངོས་སྟོབས་ཀྱིས་འགྲུབ་མི་སྲིད་དེ། ཡ་གྱལ་དཀར་ཆོས་ལ་
བདེ་བ་འབྱིན་པ་དང་སྡུག་བསྔལ་འབྱིན་པ་གཉིས་ཀ་དངོས་སྟོབས་
ཀྱིས་མི་འགྲུབ་པའི་ཕྱིར། ཡིད་ཆེས་པའི་རྗེས་དཔག་གིས་ ཀྱང་་་་
འགལ་བར་མི་འགྲུབ་སྟེ། ཡིད་ཆེས་པའི་རྟགས་ཀྱི་ཕྱོགས་ཆོས་སྒྲུབ་
པའི་སྐབས་སུ་དོགས་པ་དེ་ཆོད་དགོས་པའི་ཕྱིར། དེས་ན་དེ་འདྲ་
བའི་སྔ་ཕྱི་འགལ་བ་དང་དངོས་ཤུགས་འགལ་བ་མེད་པར་བཅོམ་ལྡན་
འདས་ཀྱི་བཀའ་ཡང་ཚད་མས་འགྲུབ་པ་མི་འཐད་དོ་ཞེ་ན་སྐྱོན་མེད་
དེ། གཞི་སྔོན་པོའི་སྟེང་དུ་བདེ་བ་འབྱིན་མི་འབྱིན་གཉིས་དངོས་
འགལ་དུ་དངོས་སྟོབས་ཀྱིས་ངེས་པ་ན། དཀར་ཆོས་ཀྱི་སྟེང་དུ་ཡང་



34་་་་གནའ་དཔེ་གཅེས་བསྡུས་དཔེ་ཚོགས། །
དེ་གཉིས་གཞི་མཐུན་དུ་འདུ་སྲིད་པའི་དོགས་པ་ཆོད་ཅིང་། དཀར་
ཆོས་ཀྱི་སྟེང་དུ་དེ་གཉིས་གཞི་མཐུན་དུ་ཡོད་མེད་བློ་ཁ་ཕྱོགས་པ་ན།
ཚད་མ་སྔ་མའི་སྟོབས་ཀྱིས་མི་སྲིད་པར་ངེས་ནུས་ཀྱི། དེ་གཉིས་
གཞི་དེའི་སྟེང་དུ་འགལ་བར་དངོས་སྟོབས་ཀྱིས་ངེས་མི་ནུས་སོ། །དེ་
ལྟར་ན་ཁྲུས་ཀྱིས་སྡིག་པ་དག་པ་དང་། ཆགས་སོགས་སྡིག་པའི་རྩ་
བར་བཤད་པ་ལ་ཡང་ནང་འགལ་བསྟན་མི་ནུས་པར་འགྱུར་རོ་ཞེ་ན།
སྐྱོན་མེད་དེ། ཁྲུས་བྱས་པས་སྡིག་པའི་རྒྱུར་གྱུར་པའི་རང་རྒྱུད་ཀྱི་
ཆགས་སོགས་ཆུང་དུ་མི་འགྲོ་བར་མངོན་སུམ་གྱིས་གྲུབ་པའི་ཕྱིར།
རྟགས་སུ་བཀོད་པའི་དཔྱད་གསུམ་གྱིས་དག་པའི་ལུང་ཡང་གཞི་་་
མཐུན་སྟོན་པ་མིན་གྱི། དཔྱད་གསུམ་གྱིས་དག་པའི་ལུང་གི་ཕྱོགས་
གཅིག་ཡིན་པས། དེའི་ལུང་ངོ་ཞེས་རྣམ་པར་བཞག་པ་ཡིན་པས།
སྦྱིན་པས་ལོངས་སྤྱོད་ཁྲིམས་ཀྱིས་བདེ། ། ཞེས་པའི་ལུང་དེས་གནས་
གསུམ་སྟོན་པར་ཐལ་བའི་སྐྱོན་མེད་དོ། །གསུམ་པ་ནི། ལུང་རང་
གི་བསྟན་བྱ་ལ་མི་སླུ་བ་ཡིན་མིན་དེའི་སྒྲུབ་བྱེད་དང༌། ལོག་ཕྱོགས་
ལ་གནོད་བྱེད་དུ་ཁས་བླངས་ དགོས་ པས་ གཏན་ཚིགས་བཀོད་པ་་་
ཐམས་ཅད་དོན་མེད་དུ་འགྱུར་རོ་ཞེ་ན། དེའི་ལན་ལ། ཡིད་ཆེས་
ཀྱི་གཏན་ཚིགས་མི་སྲིད་པར་འདོད་པ་དགག འདོད་ཀྱང་སྦྱོར་བ་
གཞན་དུ་འདོད་པ་དགག ལུང་གནོད་བྱེད་དང་གེགས་བྱེད་དུ་
གྱུར་པའི་ཁྱད་པར་བསྟན་པ་དང༌། ཚུལ་གསུམ་དངོས་སྟོབས་ཀྱིས་
གྲུབ་ན་ཡིད་ཆེས་ཀྱི་རྟགས་སུ་མི་རུང་བའི་རྩོད་པ་སྤང་བའོ། །དང་བོ་
4



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 35
ནི། ཡིད་ཆེས་ཚད་མར་མི་རུང་ན། ཤིན་ཏུ་ལྐོག་གྱུར་གྱི་དོན་ཡོད་
པ། རྟོག་ལྡན་གྱིས་དམ་བཅར་མི་རིགས་པར་ཐལ་ལོ། ། ཚད་མས་
མ་གྲུབ་ཀྱང་དམ་བཅའ་ན་རྟོག་ལྡན་དུ་མི་འགྱུར་ཏེ། དེ་མེད་པར་
ནི་དངོས་པོ་དང༌། ། དངོས་མེད་རྣམ་གཞག་གང་གིས་ནུས། ། ཞེས་
བཤད་པ་ལྟར་རོ། ། གང་ཕྱིར་འཇིག་རྟེན་དོན་གཉེར་ནི། །ཐེ་ཚོམ་
ལས་ཀྱང་འཇུག་ཕྱིར་རོ། ། ཞེས་བཤད་པ་ལྟར་ཐེ་ཚོམ་ཡང་འཇུག་
པའི་ཡན་ལག་ཏུ་འགྱུར་བས། རྟོག་ལྡན་འཇུག་པའི་ཡན་ལག་ཏུ་
ཚད་མས་གྲུབ་པ་མི་དགོས་ཤེ་ན། དེའི་དོན་ནི། ཡོད་པ་སྲིད་
མཐའ་ཙམ་དུ་སོང་བ་ཚད་མས་འགོག་ནུས་ཤིང༌། མེད་པ་སྲིད་
མཐའ་ཙམ་དུ་སོང་བའི་དོན་འགྱུར་གྱི་ཐེ་ཚོམ་འདྲེན་པའི་ཐ་སྙད་
པའི་ཚད་མ་རང་ག་བའི་དབང་དུ་བྱས་ཀྱི། དེ་ལྟ་མིན་ན། བསམ་
གཏན་གཟུགས་མེད་སོགས་ཡོད་དམ་མེད་དྲིས་པ་ན། ཐེ་ཚོམ་ཟ་
ཞེས་ལན་འདེབས་རིགས་པར་འགྱུར་རོ། ། གཉིས་པ་ནི། སྦྱིན་་་
སོགས་དཀར་ཆོས་ཆོས་ཅན། ཁྱོད་སྤྱད་པ་ལས་བདེ་བ་འབྱུང་སྟེ།
དེ་ལྟར་བཅོམ་ལྡན་འདས་ཀྱིས་ལུང་རྣམ་དག་ལས་གསུངས་པའི་ཕྱིར་
ཞེས་པ་རྟགས་སུ་འདོད་པ་ཡང་མི་རིགས་ཏེ། ཆོས་ཅན་གྲུབ་པའི་
དུས་ན་བསྒྲུབ་བྱ་གྲུབ་ཟིན་པའི་ཕྱིར་དང༌། སྒྲ་མི་རྟག་སྟེ། དེ་
ལྟར་ངས་སྨྲས་པའི་ཕྱིར་ཞེས་པ་ཡང་། རྟགས་ཡང་དག་ཏུ་འདོད་
དགོས་པར་འགྱུར་རོ། །དོན་མཐུན་དུ་གསུངས་པ་རྟགས་སུ་འགོད་
པ་ཡང་མི་རིགས་ཏེ། དེ་ངེས་པ་ན་བསྒྲུབ་བྱ་ངེས་པའི་ཕྱིར། དེ་



36
གནའ་དཔེ་གཅེས་བསྡུས་དཔེ་ཚོགས།
ལྟར་ན་ཁྱེད་ལ་འདུས་བྱས་མི་རྟག་པར་སྟོན་པའི་ལུང་ཤེས་འདོད་དུ་
བཟུང་བའི་སྔར་གྱི་རྟགས་དག་དེ་ལྟ་བུ་ཁས་ལེན་དགོས་པར་འགྱུར་
རོ། །ཞེ་ན། དེ་ལྟ་བུ་མི་སྲིད་དེ། དཔྱད་པ་གསུམ་གྱིས་དག་པར་
ངེས་པའི་དུས་ན་འདུ་བྱས་མི་རྟག་པར་སྟོན་པའི་ལུང་བསྟན་བྱ་ལ་མི་
སླུ་བར་གྲུབ་ཟིན་པའི་ཕྱིར་རོ། །དེ་ལྟར་ན་ལུགས་དེ་གཉིས་ཡང་སྐྱོན་
དང་བཅས་པ་ཡིན་ཏེ། ཚད་མར་འདོད་པའི་དཔྱད་གསུམ་གྱིས་
དག་པའི་ལུང་། གཞི་འགར་བསྟན་བྱ་ལ་མི་སླུ་བའི་སྒྲུབ་བྱེད་དང༌།
ལོག་ཕྱོགས་ལ་གནོད་བྱེད་དུ་བསྟན་པ་ན། དཔྱད་གསུམ་གྱིས་དག་
པའི་ལུང་ཡིན་ན། དེ་ལྟ་བུའི་ཁྱབ་པ་བསྟན་པ་འཁྲུལ་བ་ཡིན་ཏེ།
བྱས་པ་སྒྲ་མི་རྟག་པའི་སྒྲུབ་བྱེད་དུ་བསྟན་པ་ན། བྱས་པ་ཡིན་ན་
དེས་ ཁྱབ་ པར་ འཁྲུལ་ བ་ ལྟ་ བུའོ། ། ཚད་ མར་ མི་ འདོད་ པས་ ནི།།
དཔྱད་གསུམ་གྱིས་དག་པའི་ལུང་གི་གསལ་བ་རྣམས་རང་གི་བརྗོད་
བྱའི་སྒྲུབ་བྱེད་དང་། ལོག་ཕྱོགས་ལ་གེགས་བྱེད་དུ་བསྟན་པ་ན།
དཔྱད་གསུམ་གྱིས་དག་པའི་ལུང་ཡིན་ན་དེས་ཁྱབ་པར་འཁྲུལ་བ་ཡིན་
ཏེ། བྱས་པའི་གསལ་བ་རྣམས་སྒྲ་མི་རྟག་པའི་སྒྲུབ་བྱེད་དུ་མི་རུང་
བར་བསྟན་པ་ན། བྱས་པ་ཡིན་ན་དེས་ཁྱབ་པར་བཟུང་བ་ལྟ་་་
བུའོ། །གསུམ་པ་ནི། ལུང་རྣམས་རང་གི་བརྗོད་བྱའི་དོན་གྱི་སྒྲུབ་
བྱེད་དང༌། ལོག་ཕྱོགས་ལ་གནོད་བྱེད་དུ་འདོད་པ་གནོད་བྱེད་པའི་
ལུགས་དང་། ལོག་ཕྱོགས་ལ་གེགས་བྱེད་དུ་འདོད་ན་གེགས་བྱེད་
པའི་ལུགས་ཡིན་གྱི། དཔྱད་གསུམ་གྱིས་དག་པའི་ལུང་དེ་སྔར་གྱི་དམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 37 །
བཅའི་ལོག་ཕྱོགས་ལ་གནོད་བྱེད་དུ་གེགས་བྱེད་པའི་ཕྱོགས་ཀྱིས་ཀྱང་
འདོད་པ་ཡིན་ནོ། །དེ་ལྟར་ན། དཔྱད་གསུམ་གྱིས་དག་པའི་ལུང་
ཡིན་ན། བསྟན་བྱ་ལ་མི་སླུ་བའི་ཚད་མ་ཡིན་པས་ཀྱང་མ་ཁྱབ་པར་
འགྱུར་རོ་ཞེ་ན། སྐྱོན་མེད་དེ། དེ་ནི་འབྲེལ་བ་ལ་མི་སླུ་བའི་དོན་
དུ་བྱས་པ་ཡིན་པས་མི་སླུ་བས་ཁྱབ་ཀྱང་མི་སླུ་བའི་སྒྲུབ་བྱེད་ཡིན་པས་
ཁྱབ་པ་ཁས་བླངས་མི་དགོས་སོ། །བཞི་བ་ནི། ཚུལ་གསུམ་དངོས་
སྟོབས་ཀྱི་ཚད་མས་གྲུབ་ན། ཡིད་ཆེས་པའི་རྟགས་སུ་མི་རུང་ངོ་ཞེ་
ན། རྟགས་ཐམས་ཅད་བསྒྲུབ་བྱའི་ངོས་ནས་མི་འདྲ་བར་རྣམ་པར་
བཞག་པ་ཡིན་གྱི། སྒྲུབ་བྱེད་ཚད་མའི་ངོས་ནས་མིན་ཏེ། ཐམས་
ཅད་མཐར་མངོན་སུམ་ལ་ཐུག་དགོས་པར་བསྒྲུབས་ཟིན་པའི་ཕྱིར།
དེ་ལྟར་མིན་ན། རྗེས་དཔག་འབའ་ཞིག་དགོས་པས་ཐུག་མེད་དུ་
འགྱུར་བ་དང་། དགག་རྟགས་སྒྲུབ་རྟགས་སོགས་ཀྱང་རྟགས་སུ་
བཀོད་ པ་ དེ་ དགག་ སྒྲུབ་ གང་ རུང་ གི་ སྒོ་ནས་འབྱེད་ དགོས་ པས།
འགལ་ཁྱབ་དམིགས་པའི་དགག་རྟགས་མི་སྲིད་པར་འགྱུར་རོ། །དེ་
ལ་ཚད་མའི་གནོད་པ་བཞིར་ངེས་པའི་རྒྱུ་མཚན་ནི། མྱོང་བའི་
སྟོབས་ཀྱིས་རྟོགས་པར་བྱ་བ་དང་། མྱོང་སྟོབས་མིན་པས་རྟོགས་
པར་བྱ་བ་གཉིས་སུ་ངེས་ཤིང༌། ཕྱི་མ་ལ་ལུང་གནོད་བྱེད་དུ་འགྱུར་
བ་ལ་ངེས་པར་ལྟོས་པ་དང་མི་ལྟོས་པ་གཉིས་སུ་འདུས་ལ། མི་ལྟོས་
པ་ལ། འདོད་པ་ཙམ་གྱིས་འཇོག་ནུས་པ་དང་མི་ནུས་པ་གཉིས་
སོ། ། འདོད་པ་ཙམ་གྱིས་བཞག་ན། ཚད་མའི་གཞལ་བྱར་འགལ་



38་
་
གནའ་དཔེ་གཅེས་བསམ་
གནའ་དཔེ་གཅེས་བསྡུས་དཔེ་ཚོགས།
ལོ་ཞེ་ན། མི་འགལ་ཏེ། སྤྱིར་རྟོག་པས་བཏགས་པ་ལ་ཚད་མས་མ་
གྲུབ་པ་ཐག་ཁྲ་ལ་སྦྲུལ་དུ་བཏགས་པ་ལྟ་བུ་དང༌། ཚད་མས་གྲུབ་པ་
གཉིས་སུ་ཡོད་ལ། ཕྱི་མ་ལ་ཡང་འདོད་པ་ཙམ་གྱིས་བཞག་མི་ནུས་
པ་བྱས་མི་རྟག་གི་ཐ་དད་ལྟ་བུ་དང་། བཞག་ནུས་པ་རི་བོང་ཅན་ཟླ་
བའི་སྒྲས་བརྗོད་རུང་ ལྟ་བུ་གཉིས་ སུ་ ཡོད། འདོད་པ་ཙམ་གྱིས་
འཇོག་ནུས་པའི་རྒྱུ་མཚན་ཡང་། གང་ན་འདོད་པ་ཡོད་པ་དེར་
བརྡ་ཡོད་ལ། བརྡ་སྦྱར་བ་དེར་སྒྲས་བརྗོད་དུ་རུང་ལ།་ འདོད་པ་
ཡང་ཡུལ་ཀུན་ལ་རང་གར་འཇུག་པའི་ཕྱིར། དེས་ན་རི་བོང་ཅན་
ལ་ཟླ་བའི་སྒྲ་འདོད་པས་སྦྱར་བ་ཡིན་གྱི་ཡུལ་གྱི་ངོས་ནས་ཚུར་གྲུབ་པ་
མ་ཡིན་ཏེ། དེ་ལྟར་མིན་ན། ཟླ་བ་གང་ན་ཡོད་པ་དེར་ཟླ་བ་ཞེས་
པའི་སྒྲ་འུར་འུར་རྒྱུན་མ་ཆད་པ་འབྱུང་དགོས་སོ། ། ཁོ་ན་རེ། ཟླ་བ་
ཞེས་པའི་སྒྲ་དེ་རི་བོང་ཅན་ལ་སེལ་འཇུག་མིན་པར་འགྱུར་ཏེ། རི་
བོང་ཅན་མིན་པ་གཅོད་མི་ནུས་པའི་ཕྱིར་ཏེ། ཤེས་བྱ་མཐའ་དག་
ལ་འཇུག་ཏུ་རུང་བའི་ཕྱིར་ཞེ་ན། སྐྱོན་མེད་དེ། རི་བོང་ཅན་ལ་
ཟླ་བའི་སྒྲ་སྦྱར་བ་ན། རི་བོང་ཅན་ཟླ་བ་མིན་པ་གཅོད་ཀྱི། ཟླ་བ་
མིན་པའི་གསལ་བ་མཐའ་དག་མི་གཅོད་དོ། །ཟླ་བ་མིན་པ་གཅོད་དུ་
ཆུག་ཀྱང་ཟླ་བ་མིན་ན་དེས་གཅོད་མི་དགོས་སོ། ། དེས་ན་གྲགས་པ་
དང་ཡིད་ཆེས་ཀྱི་ཚད་མ་ཡང་ཡུལ་གྱི་ཁྱད་པར་བསྟན་པའི་སྒོ་ནས་
ནང་ ཕན་ཚུན་དང་། དངོས་ སྟོབས་ ཀྱི་ ཁྱད་པར་དབྱེ་དགོས་ཀྱི།
ཚུལ་གསུམ་སྒྲུབ་བྱེད་ཀྱི་ཚད་མས་དབྱེར་མི་རུང་ངོ༌། །



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 39
གསུམ་པ་གཞན་སེལ་བའི་རྣམ་གཞག་གཏན་ལ་དབབ་པ་ལ།
བདེན་པ་གཉིས་ཀྱི་རྣམ་གཞག་དང་། སྒྲ་རྟོག་གི་འཇུག་ཚུལ་དང་།
སེལ་བ་ངོས་བཟུང་བའོ། ། དང་བོ་ལ། བདེན་གཉིས་ཀྱི་མཚན་
ཉིད། མཚན་གཞིའི་དབྱེ་བ། ངེས་བྱེད་ཀྱི་ཚད་མ་བཤད་པའོ། །
དང་བོ་ལ། ཀུན་རྫོབ་བདེན་པའི་མཚན་ཉིད་ནི། རྟོག་པས་་་
བཏགས་པ་ཙམ་དུ་གྲུབ་པའི་ཆོས་དང་། དོན་དམ་བདེན་པའི་་
མཚན་ཉིད་ནི། རྟོག་པས་བཏགས་པ་ཙམ་མིན་པར་གྲུབ་པའི་ཆོས་
སོ། ། གཉིས་པ་ནི། ཀུན་རྫོབ་ཀྱི་སྒྲ་བཤད་པའི་གཞི་ནི། སྤྱི་་་
འཛིན་གྱི་རྣམ་པར་རྟོག་པ་ཡིན་གྱི། སྤྱི་མཚན་གཟུང་ཡུལ་དུ་བྱས་
པས་དེ་ཁོ་ན་ཉིད་མཐོང་བ་ལ་སྒྲིབ་པ་ཞེས་བྱ་ལ། ཀུན་རྫོབ་ཀྱི་སྒྲ་
འཇུག་པ་མིན་ནོ། ། དེས་ན་རྟོག་པའི་གཟུང་ཡུལ་ཐམས་ཅད་ནི་ཀུན་
རྫོབ་ཀྱི་བདེན་པ་དང་། རང་མཚན་ ཐམས་ ཅད་ དོན་དམ་པའི་་
བདེན་པ་ཡིན་ནོ། །གསུམ་པ་ནི། སྤྱི་མཚན་རྟོག་པས་བཏགས་པ་
ཙམ་དུ་ངེས་པ་ནི། རྫས་སུ་གྲུབ་པ་ཁེགས་པ་སྔོན་དུ་སོང་བ་ལ་ལྟོས་
པས་དེ་སྒྲུབ་པ་ལ། གཞན་གྱི་ལུགས་དགག་པ་དང༌། རང་གི་
ལུགས་བཞག་པའོ། ། དང་བོ་ནི། ཁ་ཅིག སྤྱི་མཚན་དངོས་པོ་
ཡིན་པ་བཀག་པ་ན། དེ་འགོག་བྱེད་ཀྱི་རིགས་པ་དེ་ཉིད་བྱས་མི་
རྟག་སོགས་ལ་ཡང་མཚུངས་པར་མཐོང་ནས་དེ་དག་ཀྱང་དངོས་བོ་
མིན་ཞིང་། སྒྲ་མི་རྟག་པར་ཡང་རང་ལུགས་ལ་དམ་བཅའ་མི་ནུས་
པར་རྟོག་ངོ་ཙམ་དུ་ཡོད་པར་ཁས་ལེན་པ་ནི། མངོན་སུམ་ཚད་མ་



40
གནའ་དཔེ་གཅེས་བསྡུས་དཔེ་ཚོགས། །
ཡང་རང་ལུགས་ལ་སྒྲུབ་མི་ནུས་པའི་ཕྱིར། དམ་བཅའ་གང་ཡང་
ཡང་དག་ཏུ་སྒྲུབ་མི་ནུས་པར་འགྱུར་ཏེ། རྒོལ་ཕྱིར་རྒོལ་གཉིས་ཀ་
ལ་བསྙོན་མི་ནུས་པའི་ཚད་མ་བསྟན་རྒྱུ་མི་འདུག་པའི་ཕྱིར་རོ། །དེས་
ན་དེ་དག་གིས་རང་མཚན་ གྱི་འཇོག་བྱེད་ཡུལ་དུས་ རང་བཞིན་མ་
འདྲེས་པར་གནས་པའི་དོན་མི་ཤེས་ཤིང་། སྤྱི་མཚན་དངོས་པོ་ཡིན་
པ་འགོག་པའི་རིགས་པ་མ་ཤེས་པས་འཁྲུལ་བ་ཡིན་ཏེ། དེས་ན་
དུས་འདྲེས་པར་འཛིན་པའི་རྟོག་པས་སྔ་དྲོའི་དུས་ན་ཡོད་པ་ཕྱི་དྲོའི་
དུས་ན་ཡོད་པ་དང༌། རང་བཞིན་འདྲེས་པར་འཛིན་པའི་རྟོག་པས་
ཁྲ་བོ་ལ་ཡོད་པ་སེར་སྐྱ་ལ་ཡོད་པ་དང་། ཡུལ་འདྲེས་པར་འཛིན་
པའི་རྟོག་པས་ཤར་ན་ཡོད་པ་དེ་ཉིད་ནུབ་ན་ཡོད་པར་བཟུང་བ་ཡིན་
པས། མ་འདྲེས་པའི་དོན་ཡང་སྔ་དྲོ་ཡོད་པ་ཕྱི་དྲོ་མེད་པ་དང་།
ཁྲ་བོ་ལ་ཡོད་པ་སེར་སྐྱ་ལ་མེད་པ་སོགས་ཀྱི་དོན་ཡིན་གྱི། ཁྲ་བོ་ལ་
ཡོད་ན་སེར་སྐྱ་ལ་ཡོད་པར་འགལ་བའི་དོན་མ་ཡིན་ཏེ། ། དེ་ལྟར་ན་
གཟུགས་ཡོད་ན་སྒྲ་ཡོད་པར་འགལ་བར་ཁས་བླངས་ དགོས་ཤིང་།
ཁྲ་བོ་ཡི་ནི་ངོ་བོ་གམ། ། ཞེས་པ་ནས། གཉིས་ཀ་ལ་ཡང་ཡོད་པ་
མིན། ། ཞེས་པའི་བར་གྱི་གཞུང་སྔ་ཕྱི་ནང་འགལ་སྨྲས་པར་འགྱུར་
རོ། ། གཉིས་པ་ནི། སྤྱི་མཚན་རྣམ་པར་རྟོག་པའི་གཟུང༌། ཡུལ་
ཆོས་ཅན། དངོས་པོར་མེད་དེ། ཤིང་དང་རྫས་གཅིག་དང་ཐ་
དད་གང་དུ་ཡང་མེད་པའི་ཕྱིར། རྫས་གཞན་དུ་མེད་དེ། དེ་ལྟར་
དུ་ཡོད་ན་དམིགས་དགོས་པ་ལས་མ་དམིགས་པའི་ཕྱིར། ཁྱོད་དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 41
དང་རྫས་གཅིག་ཏུ་མེད་དེ། དེ་ལྟར་ཡོད་ན་ཤིང་གསལ་རང་མཚན་
རྣམས་རྫས་གཅིག་ཏུ་འདྲེས་དགོས་པ་ལས་དེ་ལྟར་འདྲེས་པ་མེད་པའི་
ཕྱིར། དེ་ལྟར་ན་ཤིང་དེ་ཤ་ཤུག་དང་རྫས་གཅིག་ན་ཡང་ཤ་ཤུག་
གཉིས་ཀ་རྫས་གཅིག་ཏུ་འདྲེས་དགོས་པས་ཤིང་ཙམ་དངོས་བོ་མིན་པ་
ཁོ་བོ་ཅག་གི་འདོད་པ་གྲུབ་བོ་ཞེ་ན། དེ་གཉིས་ཀྱི་ཁྱད་པར་མ་ཕྱེད་
པས་ནོངས་པ་ཡིན་པས་རྣམ་པ་ཀུན་ཏུ་མི་མཚུངས་པ་ཉིད་ལེགས་
པར་ཉོན་ཅིག ཤིང་དེ་ཤ་བ་དང་ཤུག་པ་ལ་རྗེས་སུ་འགྲོ་བར་སྣང་
བའི་སྤྱི་འཛིན་གྱི་གཟུང་ཡུལ་དངོས་པོ་ཡིན་ན། བློ་དེ་རྟོག་མེད་མ་
འཁྲུལ་བར་འགྱུར་དགོས་ལ། དེ་ལྟར་ན་དེའི་གཟུང་ངོར་ཆ་བཅས་
འཆར་བ་མི་སྲིད་དེ། དེའི་རྒྱུ་མཚན་དེ་སྣང་བ་ན་ཆ་དང་ཆ་ཅན་
རྣམས་མི་འདྲ་བར་སྣང་དགོས་ལ། དེ་ལྟར་ན། ཆ་དང་ཆ་ཅན་
ཆོས་ཅན། རྫས་ཐ་དད་དུ་ཐལ། བློ་མ་འཁྲུལ་བའི་ངོར་ཐ་དད་
ཡིན་པའི་ཕྱིར། དེས་ན་བློ་མ་འཁྲུལ་བའི་ངོར་ཤིང་དེ་རང་གི་་་
གསལ་བ་ལ་རྗེས་སུ་འགྲོ་བ་སྣང་ན་ཟླ་བ་དང་སྐར་མ་ལྟ་བུའམ། ཀ་
བ་དུ་མ་ལ་ཐོག་ཅིག་བཀབ་པ་ལྟ་བུ་སོགས་སུ་སྣང་བ་མི་སྲིད་ཅིང༌།
ཆ་བཅས་སྣང་བའང་མི་སྲིད་པས་ཤིང་ཙམ་དེ་ཤ་བ་དང་ཡང་ཆ་ཤས་
ཀྱིས་དབེན་པའི་རྫས་གཅིག་ཏུ་སྣང་དགོས་ལ། ཤུག་པ་དང་ཡང་
དེར་སྣང་དགོས་པས་ཤ་ཤུག་གཉིས་རྫས་གཅིག་ཏུ་འཕེན་ནུས་པ་ཡིན་
གྱི་ཤིང་དེ་ཤ་ཤུག་དང་རྫས་གཅིག་པས། དེ་གཉིས་ནང་ཕན་ཚུན་
ཡང་རྫས་གཅིག་ཏུ་ཁས་བླངས་མི་དགོས་ཏེ། དེ་གསུམ་པོ་རགས་པ་



42
སོགས་ལ་མཁས་པ་ཕལ་ཁབ་
གནའ་དཔེ་གཅེས་བསྡུས་དཔེ་ཚོགས།
ཡིན་པའི་ཕྱིར། རགས་པ་ལ་དངོས་མེད་ཀྱིས་ཁྱབ་པ་ཁས་བླངས་པ་
ནི། རགས་པ་དང་རགས་པ་ཆ་མེད་གཅིག་ཏུ་འཁྲུལ་ཞིང་ཆ་མེད་
ཀྱི་གཅིག་དང་གཅིག་སོ་སོར་མ་ཕྱེད་པ་ཡིན་ནོ། །འདི་ལྟ་བུའི་ཁྱད་
པར་ལེགས་པར་མ་ཤེས་ན་སྤྱི་མཚན་དངོས་པོ་ཡིན་པ་འགོག་ལོ་བྱས་
ཀྱང་། མཐར་མངོན་སུམ་ལ་ཡང་མཚུངས་པ་སྤང་མི་ནུས་པ་རང་
ལུགས་ ལ་ རྫས་གཞན་དང་ རྗེས་ གཅིག་ ཏུ་ བསྒྲུབ་ནུས་པའི་དོན་མོ་
གཤམ་གྱི་བུ་དང་མཚུངས་པར་ཁས་ལེན་དགོས་པར་འགྱུར་རོ། །
ཡང་དངོས་པོའི་མཚན་གཞི་འཇོག་ལོ་བྱས་པས་ན་སྤྱི་མཚན་རྣམས་
དང་མཚུངས་པ་སྤང་མི་ནུས་ཤིང་བདག་འཛིན་ཡང་གཟུང་ཡུལ་ལ་མི་
འཁྲུལ་བར་ཁས་ལེན་དགོས་པས། ། འབད་ཀྱང་འཁོར་བ་ལས་ མི་
གྲོལ་བར་ཁས་ལེན་དགོས་པར་འགྱུར་རོ། །དེས་ན་སྤྱི་མཚན་དངོས་
པོར་གྲུབ་པ་ལེགས་པར་ཁེགས་ཤིང་བྱས་མི་རྟག་སོགས་དངོས་པོར་
ཁས་བླངས་པས་ཆོག་པའི་གཉིས་ཚོགས་ལ་མཁས་པར་བྱའོ། །གཉིས་
པ་སྒྲ་རྟོག་སེལ་བས་འཇུག་པར་སྒྲུབ་པ་ལ། རྩོད་པ་ནི། སྒྲ་རང་
གི་གནས་ཚོད་ལ་སྒྲ་བྱས་མི་རྟག་པ་གསུམ་གྲུབ་དུས་སོ་སོར་མེད་ཅིང་
དོན་གཅིག་ཏུ་ཡོད་པས། རྟགས་སུ་བཀོད་པ་ཡང་བསྒྲུབ་བྱའི་ཆོས་
དེ་ཉིད་རྟགས་སུ་བཀོད་པས་ དམ་བཅའི་ཕྱོགས་གཅིག་རྟགས་སུ་་་
བཀོད་པའི་མ་གྲུབ་པར་འགྱུར་ལ། བློ་རིམ་ཅན་དུ་ངེས་པ་ཡང་
དོན་དང་མི་མཐུན་པར་ཞུགས་པས་ཕྱིན་ཅི་ལོག་འབའ་ཞིག་ཡིན་ནོ་
ཞེ་ན། ལན་ལ། བློ་ལ་ཇི་ལྟར་སྣང་བའི་ཚུལ་དང་། དོན་ལ་ཇི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 43
ལྟར་གནས་པའི་ཚུལ་དང༌། དེ་ཇི་ལྟར་རྟོགས་པའི་ཚུལ་ལོ། །དང་
བོ་ནི། སྒྲ་བྱས་མི་རྟག་གསུམ་པོ་རྟོག་པ་ལ་སྔོ་སེར་ལྟར་སོ་སོར་སྣང་
ཞིང་། དེ་ཡང་རིམ་ཅན་ཁོ་ནར་སྣང་ལ། སྣང་བ་དེ་ཡང་འཁྲུལ་
བ་ ཡིན་ཏེ། སྣང་ བ་ ལྟར་ མ་ གྲུབ་ པའི་ ཕྱིར། དེའི་ རྒྱུ་མཚན།
སྣང་བ་ལྟར་གྲུབ་ན། སྒྲ་གྲུབ་དུས་ ན་ རྟག་པར་འགྱུར་བ་དང༌།
དེ་གསུམ་རྫས་ཐ་དད་པས་བྱས་པ་རྟག་པར་ཐལ་བ་དང་། མི་རྟག་
པ་མ་བྱས་པར་འགྱུར་དགོས་སོ། ། གཉིས་པ་ནི། དེ་གསུམ་ རང་གི་
མཚན་ཉིད་གཅིག་ ཁོ་ནར་གནས་ཤིང༌། ཐ་དད་པ་ནི་རྟོག་པས་
བཏགས་པ་ཙམ་ཡིན་ནོ། ། ཐ་དད་དུ་རྟོགས་པས་བཏགས་པ་ཙམ་
ཡིན་ཀྱང་ཐ་དད་མཚན་ཉིད་པར་ཁས་བླང་བར་བྱ་སྟེ། དེ་བཀག་
ན་འགོག་བྱེད་དེ་ཉིད་ལ་གནོད་པའི་ཕྱིར་རོ། །དེས་ན་ཆོས་དང་ཆོས་
ཉིད་ཐ་དད་ནི་བློས་ཀུན་བཏགས་པ་ཡིན་གྱི་དོན་ཡང་ནི་མིན་ཏེ་ཞེས་
བཤད་པ་ལྟར། སྒྲ་བྱས་མི་རྟག་པ་གསུམ་དངོས་པོ་ཡིན་ཡང་དེ་
གསུམ་ ཤེས་ འདོད་ ཆོས་ ཅན་ དང་། བསྒྲུབ་ བྱའི་ ཆོས་ དང་།
གཏན་ཚིགས་ཡིན་པ་ནི་རྟོག་པས་བཏགས་པ་ཙམ་ཡིན་ནོ། ། དེ་ལྟ་
མིན་ན་སྦྲུལ་མགོའི་གདེངས་ཀ་ལྟར་མཐོང་བའི་མངོན་སུམ་སྐྱེ་དགོས་
སོ། །དེས་ན་རྟགས་ཆོས་དོན་གསུམ་དང་བྱས་མི་རྟག་ཐ་དད་ཀྱི་ཆ་
རྣམས་མེད་དོ་ཞེས་སྤོང་ཡང་མངོན་སུམ་གྱིས་གནོད་པ་མི་འབབ་སྟེ།
ཡོད་ཀྱང་མངོན་སུམ་ལ་སྣང་དུ་མི་རུང་བའི་ཕྱིར། མེད་ཅེས་སྤོང་
ན་སྤྱིར་ཚད་མས་གནོད་པ་ཡིན་ཏེ། རྗེས་དཔག་གིས་གྲུབ་པའི་ཕྱིར།



44
གནའ་དཔེ་གཅེས་བསྡུས་དཔེ་ཚོགས།
མངོན་སུམ་གྱིས་མ་མཐོང་ན་མེད་དགོས་སོ་ཞེ་ན། སྐྱོན་མེད་དེ།
རྟོག་པས་བཏགས་ཙམ་ཡིན་གྱི་རང་གི་མཚན་ཉིད་ཀྱིས་གྲུབ་པར་མི་
འདོད་དོ། །རྟོག་པས་བཏགས་པ་ཙམ་དང་དོན་བྱེད་ནུས་པ་འགལ་
བར་ཁས་བླངས་ན་དབུ་མ་ བའི་ལུགས་ སུན་དབྱུང་བར་འགྱུར་བ་
བཞིན་དུ། འདིར་ནི་ཚད་མས་གྲུབ་པ་དང་འགལ་བར་ཁས་བླངས་
ན་ རྣམ་གཞག་ ཐམས་ ཅད་ འཆོལ་ བར་ འགྱུར་ རོ། ། གསུམ་ པ་ ནི།
སྒྲ་བྱས་མི་རྟག་གསུམ་རྟོགས་པའི་བློ་རིམ་ཅན་ཁོ་ནར་སྐྱེ་བ་ཡིན་གྱི།
ཡུལ་གསུམ་རིམ་ཅན་ཁོ་ནར་གྲུབ་པ་མིན་ནོ། །དེ་ལྟར་ན་ཡུལ་གསུམ་
དུས་གཅིག་ཏུ་མ་གྲུབ་པར་འགྱུར་ཏེ། དུས་གཅིག་ཏུ་བསྒྲུབ་པའི་
སྒྲུབ་བྱེད་ཀྱི་ཚད་མ་མེད་པའི་ཕྱིར་ཞེ་ན། རྟགས་མ་གྲུབ་བོ། ། དེ་
ཡང་ཡོད་པའི་སྒྲ་རྟོག་ཁོ་ན་སྒྲུབ་པས་འཇུག་པར་དོགས་པ་སྐྱེ་བའི་རྒྱུ་
མཚན་དང༌། སེལ་བ་ལ་འཇུག་པར་སྒྲུབ་པ་དང༌། དངོས་མེད་ལ་
དངོས་སུ་འཇུག་པའི་སྒྲ་རྟོག་ལ་དོགས་པ་དེ་སྐྱེ་བར་མི་རིགས་པ་དང་
གསུམ་གྱིས་རིག་པར་བྱའོ། ། དང་བོ་ནི། བུམ་པའོ་སྙམ་དུ་འཛིན་
པའི་རྟོག་པའི་ངོར་སྒྲུབ་པ་ཁོ་ནའི་རྣམ་པ་ཤར་གྱི། དགག་པའི་
རྣམ་པ་མ་ཤར་བས་འཁྲུལ་བ་ཡིན་ནོ། །གཉིས་པ་ནི། སྒྲ་ངེས་པའི་
བློ་དེས་སྒྲ་མིན་དུ་འཛིན་པའི་ལོག་རྟོག་མ་བསལ་ན། སྒྲར་ངེས་
ཀྱང་སྒྲ་མིན་པར་དོགས་པ་སྐྱེ་བར་འགྱུར་བས་དེ་བཅད་དགོས་ལ།
དེ་ ཡང་ སྒྲོ་འདོགས་ ཀྱི་ཞེན་ཡུལ་རྣམ་ པར་ བཅད་པར་མ་ངེས་ན།
སྒྲར་མི་གོ་བར་འགྱུར་ཏེ། སྒྲ་མ་ཡིན་པ་ལས་ལོག་པར་མི་གོ་བའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 45
ཕྱིར། དེས་ན་སྒྲོ་འདོགས་ཀྱི་ཞེན་ཡུལ་རྣམ་པར་བཅད་པ་ངེས་ཤིང་
སྒྲའི་སྟེང་གི་རྟག་པ་རྣམ་པར་བཅད་པ་མ་ངེས་པས་རྣམ་བཅད་ཀྱི་
ཡུལ་ཅན་དུ་གྲུབ་བོ། །དེས་ན་ཕྱི་རོལ་པ་རྣམས་ཀྱིས་སྒྲ་ངེས་པའི་བློ་
དེས་སྒྲ་མིན་པའི་སྒྲོ་འདོགས་བཅད་ཀྱང༌། སྒྲ་མིན་བཅད་མི་དགོས་
པར་འདོད་པ་འགལ་བ་ཡིན་ནོ། ། སྒྲོ་འདོགས་གཅོད་པ་ཡུལ་སུན་
ཕྱུང་བའི་སྒོ་ནས་ཡིན་གྱི། ཕྱི་རོལ་ཚེར་མ་འདོན་པའི་ཚུལ་གྱིས་
མིན་ནོ། །དེ་ལྟར་ན་སྒྲོ་འདོགས་གཅིག་བཅད་ན། ཀུན་གཅོད་པ་
དང་། མ་བཅད་ན་གཅིག་ཀྱང་མི་གཅོད་པར་འགྱུར་རོ། །ངེས་ན་
མངོན་སུམ་དང་། རྟོག་པ་གཉིས་ཡུལ་སེལ་བ་ལ་འཇུག་པར་འདྲ་
ཡང་འཇུག་ཚུལ་མི་འདྲ་སྟེ། མངོན་སུམ་སྒྲུབ་པའི་སྒོ་ནས་འཇུག་ལ།
རྟོག་པ་ནི་སེལ་བའི་སྒོ་ནས་འཇུག་པ་ཡིན་ནོ། །དེ་ཡང་ཡུལ་གྱི་སྟོབས་
ཀྱིས་ཚུར་མངོན་སུམ་ལ་སྣང་བ་བསྐྱེད་པ་ཡིན་ལ། ཡུལ་སྔོན་པོ་ལྟ་
བུའི་རྫས་རྣམས་ཀྱང་སོ་སོར་མེད་པས་ཆ་ཤས་སུ་མ་ཕྱེ་བར་འཛིན་པ་
ཡིན་ནོ། ། དེས་ན་མངོན་སུམ་ནི་སྒྲོ་འདོགས་དང་མི་འགལ་བར་་་་
འཇུག་པ་ཡིན་ཏེ། རྟག་པར་སྒྲོ་འདོགས་པའི་དུས་ན་ཡང་མི་རྟག་
པར་མཐོང་བའི་ཕྱིར། དེ་ལྟ་མིན་ན་སྒྲོ་འདོགས་ཐམས་ཅད་ཅིག་
ཅར་ཆོད་དགོས་པར་འགྱུར་རོ། ། མངོན་སུམ་གྱིས་བཞག་པའི་བག་
ཆགས་ཀྱིས་ངེས་ཤེས་བསྐྱེད་ཅིང༌། དེ་ཡང་སྒྲོ་འདོགས་དང་འགལ་
བར་འཇུག་དགོས་ལ། སྒྲོ་འདོགས་ཀྱིས་ཀྱང་ཡུལ་ལ་ལོག་པར་་་
ཞུགས་པས་དེ་སེལ་བ་ན་དེའི་ཡུལ་བཅད་དགོས་པ་ཡིན་ནོ། །གསུམ་



46 ་ གནའ་དཔེ་གཅེས་བསྡུས་དཔེ་ཚོགས།
པ་ནི། བུམ་པ་མེད་དེ་ཞེས་བརྗོད་པའི་སྒྲ་དེས་དགག་བྱ་རྣམ་པར་
བཅད་པའི་རྣམ་བཅད་ཡུལ་དུ་བྱས་སམ་སྒྲུབ་པ་རང་དབང་བ་ཁོ་ན་
ཡུལ་དུ་བྱས་སྙམ་དུ་རྟོག་ལྡན་གྱིས་དཔྱད་པར་བྱ་བ་མིན་ཏེ། སྒྲ་
བརྗོད་ཙམ་ནས་དགག་བྱའི་དོན་ཚིག་གིས་ཟིན་པར་དངོས་སུ་བཅད་
པའི་ཕྱིར་རོ། ། གསུམ་པ་གཞན་སེལ་ངོས་བཟུང་བ་ལ། གཞན་
སེལ་གྱི་མཚན་ཉིད། དབྱེ་བ། བརྡ་སྦྱོར་བའི་ཚུལ་གཏན་ལ་་་
དབབ་པའོ། །དང་བོ་ནི། བསལ་བྱ་ཚིག་གིས་ཟིན་པར་དངོས་སུ་
བཅད་ པའི་ སྒོ་ ནས་ རྟོགས་ པར་ བྱ་ བའི་ཆོས་ སོ། ། གཉིས་ པ་ ལ།
མེད་དགག་དང༌། མ་ཡིན་དགག་གི་སེལ་བ་གཉིས་ལས། ཕྱི་མ་
ལའང་བློའི་སེལ་བ་དང་དོན་གྱི་སེལ་བ་གཉིས་སོ། །དཔེར་བརྗོད་ན།
བུམ་པའི་ སྟེང་དུ་བུམ་པ་མིན་པ་རྣམ་པར་བཅད་པ་ཙམ་ནི་མེད་་
དགག་གི་སེལ་བ་དང༌། བུམ་པ་མིན་པ་ལས་ལོག་པར་རྟོག་ངོར་
སྣང་བ་བློའི་སེལ་བ་དང༌། བུམ་པ་མ་ཡིན་པ་ལས་ལོག་པ་དེ་དོན་གྱི་
སེལ་བ་ཡིན་ནོ། །བུམ་འཛིན་རྟོག་པའི་ངོར་བུམ་པའི་དོན་སྤྱི་དེ་བུམ་
པ་མ་ཡིན་པ་ལས་ལོག་པར་སྣང་ན་དགག་པའི་རྣམ་པ་ཅན་དུ་འགྱུར་
དགོས་ཤེ་ན། དེ་ལྟ་ན་མངོན་སུམ་རྣམས་ཀྱང་དགག་པའི་རྣམ་པ་
ཅན་ཁོ་ནར་འགྱུར་ཏེ། ཡུལ་རྣམས་རིགས་མི་མཐུན་པ་ལས་ལོག་
པར་སྣང་བའི་ཕྱིར། དེར་ཐལ། མ་འདྲེས་པ་ཁོ་ནར་སྣང་བའི་
ཕྱིར། དེས་ན་དེ་མིན་ལས་ལོག་པར་སྣང་ཡང་དགག་པའི་རྣམ་པ་
ཅན་དུ་མི་འགྱུར་ཏེ། སྒྲུབ་རྟོག་ལ་ཡང་དེ་ལྟར་སྣང་བའི་ཕྱིར། དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། -47
ལྟར་ཡང་། དེ་ལ་ངོ་བོ་ཕྱི་རོལ་དང་། །གཅིག་ལྟོ་གཞན་ལས་ལོག་
ལྟ་བུར། །ཞེས་བཤད་པ་ལྟར་རོ། །གསུམ་པ་ནི། དཀར་ཟལ་ལ་བ་
ལང་གི་བརྡ་སྦྱར་བ་ན་ནག་སྒུར་ལ་ཡང་བ་ལང་དུ་གོ་ནུས་པར་ཕྱི་ནང་
གཉིས་ཀ་འདོད་ཀྱང་དེ་ལྟར་གོ་བའི་རྒྱུ་མཚན་ལ་མི་འདྲ་སྟེ། ཕྱི་
རོལ་པ་ནི་སྤྱི་ལ་བརྡ་སྦྱོར་ཞིང་སྤྱི་དེ་ཡང་ཆ་མེད་གཅིག་ཡིན་པས།
གཅིག་ལ་སྦྱར་བས་ཀུན་ལ་གོ་ཞིང་དེ་ལྟ་མིན་ན། ། དཀར་ཟལ་དང་
ནག་སྒུར་གཉིས་ཀྱི་སྟེང་ན་ཐུན་མོང་མིན་པའི་ཁྱད་པར་མཐུན་སྣང་
བ་མེད་ན། དཀར་ཟལ་དེ་ནག་སྒྱུར་དང་རྟ་གཉིས་ལ་ལྟོས་ནས་
འདྲ་མི་འདྲའི་ཁྱད་པར་མེད་པས། ནག་སྒུར་བ་ལང་དུ་གོ་ལ་རྟ་
དེར་མི་གོ་བ་མི་འཐད་དོ་ཞེས་ཟེར་རོ། །རང་ལུགས་ནི་དཀར་ཟལ་གྱི་
སྟེང་དུ་བ་ལང་མ་ཡིན་པ་ལས་ལོག་པའི་གཞན་སེལ་ལ་བརྡ་སྦྱར་ཞིང༌།
གཞན་སེལ་དེ་ཡང་བ་ལང་གི་གསལ་བ་ཀུན་ལ་རྗེས་སུ་འགྲོ་བ་ཁྱོད་
པར་མེད་པའི་ཕྱིར་གཅིག་ལ་སྦྱར་བས་ཀུན་ལ་གོ་བ་ཡང་གཞན་སེལ་
ཁས་བླངས་པ་ན་སྤྱི་ཁས་བླངས་ཀྱང་སྒྲ་རྟོག་མི་འཇུག་པར་བསྒྲུབས་
ཟིན་ལ། ཁས་ལེན་ན། གཞན་སེལ་ཉིད་ཀྱིས་བརྡའི་དགོས་པ་
འགྲུབ་པས་དེ་ལས་གཞན་པའི་སྤྱི་ཁས་ལེན་པ་དོན་མེད་དོ། །དེས་ན་
བརྡའི་ཞེན་ཡུལ་ནི། དཀར་ཟལ་དང་བ་ལང་མ་ཡིན་པ་ལས་ལོག་
པའི་ཚོགས་དོན་ཡིན་ནོ། ། རྟོག་པ་ཕན་ཚུན་བརྟེན་པའི་སྐྱོན་ཡང་
མེད་དེ། བརྡ་སྦྱོར་བའི་བརྡ་སྦྱར་དགོས་ཀྱིས་གང་ཟག་རང་ཉིད་
ཀྱིས་བ་ལང་དང་བ་ལང་མིན་པའི་དོན་གཉིས་མངོན་སུམ་གྱི་སྟོབས་



གནའ་དཔེ་གཅེས་བསྡུས་དཔེ་ཚོགས།
ཀྱིས་སོ་སོར་ངེས་ཟིན་པའི་ཕྱིར་རོ། །
གཉིས་པ་གཞལ་བྱ་མངོན་གྱུར་ངེས་པའི་ཐབས་ལ། ཚད་མ་
གཉིས་སུ་ངེས་པའི་རྒྱུ་མཚན་དང་། ཚད་འབྲས་གཏན་ལ་དབབ་
པའོ། ། དང་བོ་ནི། ཡུལ་ལ་ སྒྲོ་འདོགས་ གསར་དུ་གཅོད་པ་ན།
སྤྱི་མཚན་གཟུང་ཡུལ་དུ་བྱས་པ་དང་རང་མཚན་གཟུང་ཡུལ་དུ་བྱས་
པ་ གཉིས་ མཐོང་ ཞིང་། གཉིས་ ལས་གཞན་ཡོད་ པ་ ཁེགས་ པས།
འཇལ་ཚུལ་གཉིས་སུ་ངེས་པའི་ཕྱིར། ཚད་མ་གཉིས་སུ་ངེས་པ་ཡིན་
གྱི། རྗེས་དཔག་གིས་སྤྱི་མཚན་དང་མངོན་སུམ་གྱིས་རང་མཚན་
འཇལ་བའི་སྒོ་ནས་གཉིས་སུ་བསྒྲུབ་པ་མིན་ཏེ། དེ་ལྟ་ན་རང་་་
མཚན་ཡིན་ན། ལྐོག་གྱུར་ཡིན་པ་འགལ་བའི་ཕྱིར་རོ། ། དེས་ན་
དོན་བྱེད་ནུས་པ་དང་མི་ནུས་པ་གཉིས་སུ་ངེས་པ་ཡང་གཟུང་ཚུལ་ལ་
གཉིས་འདུག་པས་ཚད་མ་གཉིས་སུ་ངེས་པར་བསྒྲུབ་པ་ཡིན་ནོ། །
གཉིས་པ་ལ། འབྲས་རྟོག་དང་བོའི་རྣམ་གཞག་དང༌། གཉིས་པ་
དང༌། གསུམ་པའི་རྣམ་གཞག་དང་། བློ་ཚུལ་ གཉིས་ སུ་ སྒྲུབ་་་
པའོ། ། དང་བོ་ནི། སྔོན་པོ་གཞལ་བྱ། སྔོན་པོའི་རྣམ་པ་ཤར་
ནས་སྔོན་པོ་ལ་གསར་དུ་མི་སླུ་བའི་རིག་པ་ཚད་མ།་ སྔོན་པོ་རྟོགས་
པའི་ཚད་མ་འབྲས་བུ། འདི་ནི་མདོ་སེམས་གཉིས་ཀས་ཀྱང་ཐུན་
མོང་དུ་ཁས་ལེན་པ་ཡིན་གྱི། མདོ་སྡེ་བས་ཀྱང་སྔོན་པོ་མངོན་སུམ་
གྱིས་གཞལ་ཀྱང་སྔོན་པོ་ཕྱི་དོན་ཡིན་པ་རྟགས་ཀྱིས་སྒྲུབ་པར་འདོད་
པ་ཡིན་ནོ། །དེ་ལྟ་མིན་ན། སྒྲ་འཛིན་མངོན་སུམ་ཚད་མས་སྒྲའི་མི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 49
རྟག་པ་ལ་རང་སྟོབས་ཀྱིས་ངེས་པ་འདྲེན་ནོ་ཞེས་ཟེར་ན་མདོ་སྡེ་བས་
ཇི་ལྟར་ལན་འདེབས། དེ་ལྟར་ན་སྒྲ་རྩོད་གཞིར་བཟུང་ནས་རྟག་མི་
རྟག་རྩོད་པར་མི་རིགས་པར་འགྱུར་རོ་ཞེ་ན། དེ་ལྟར་ན་སྔོན་པོ་
རྩོད་གཞིར་བྱས་ནས་ཕྱི་དོན་ཡིན་མིན་རྩོད་པ་ཡང་མི་རིགས་པར་
འགྱུར་བས་མདོ་སྡེ་བས་འདི་ལྟ་བུའི་རགས་པ་ལ་འཁྲུལ་མི་སྲིད་ཅིང་།
འབྲས་བུ་རྣམས་ལྡོག་པའི་རྟགས་ལས་ཕྱི་དོན་ཡོད་པར་ཡང་བསྒྲུབས་
སོ། ། གཉིས་པ་འབྲས་རྟོག་གཉིས་པ་ནི། གཟུང་རྣམ་གཞལ་བྱ།
འཛིན་རྣམ་ཚད་མ། རང་རིག་འབྲས་བུའོ། །གསུམ་པ་འབྲས་རྟོག་
གསུམ་ པའི་ རྣམ་ གཞག་ ལ། ་རྣམ་ གཞག་ ངོས་ བཟུང་ བ་ དང་།
འགལ་བ་སྤང་བའོ། །དང་བོ་ནི། སྔོན་བོ་གཞལ་བྱ། སྔོན་པོའི་
རྣམ་ པ་ ཤར་ ནས་སྔོན་པོ་ ལ་ གསར་དུ་མི་སླུ་བའི་རིག་ པ་ཚད་ མ།
རང་གི་གཞལ་བྱ་སྔོན་པོ་ལ་ལྟོས་ནས་རང་གི་བདག་ཉིད་དུ་གྱུར་པའི་
སྔོན་པོ་རིག་པའི་ཚད་མ་འབྲས་བུའོ། །དེ་ལ་ཕྱི་དོན་བརྟག་པ་མཐའ་
བཟུང་དུ་བྱས་ནས་ཕྱི་རོལ་གྱི་དོན་མེད་མོད། ཡོད་ན་ཡང་རང་
རིག་འབྲས་བུ་ཞེས་འདོད་པ་དང་ཕྱི་དོན་གཞལ་བྱར་རང་ལུགས་སུ་
འཇོག་པ་ནི་མདོ་སེམས་གང་གི་ཡང་ལུགས་སུ་མི་རིགས་ཏེ། གཉིས་
ཀའི་ལུགས་ལ་ཕྱི་དོན་མངོན་སུམ་གྱི་གཞལ་བྱར་མི་འཐད་པའི་ཕྱིར།
ཁ་ཅིག ཕྱི་དོན་ཐ་སྙད་དུ་ཡོད་ཅིང་རིགས་པས་དཔྱད་པ་ན་ཁེགས་
པར་འདོད་པ་ནི་བདེན་གཉིས་ཀྱི་རྣམ་དབྱེ་ལ་མི་མཁས་པ་ཡིན་ཏེ།
ཀུན་རྫོབ་འཇལ་བྱེད་ཀྱི་ཚད་མའི་ཡུལ་དོན་དམ་དཔྱོད་བྱེད་ཀྱི་རིགས་



50 ་ ་་གནའ་དཔེ་གཅེས་བསྡུས་དཔེ་ཚོགས། །
པས་འགོག་པར་འདོད་པའི་ཕྱིར། བདེན་པ་གཉིས་ ཐབས་དང་
ཐབས་བྱུང་དུ་མི་འདོད་པར་ཚ་གྲང་བཞིན་དུ་གནོད་བྱ་གནོད་བྱེད་
དུ་ཁས་ལེན་དགོས་པར་འགྱུར་རོ། ། དེ་ལྟར་ན་གྲུབ་མཐའ་སྨྲ་བ་སུ་
མཁས་ཀྱང་རང་ལུགས་ཀྱི་བདེན་གཉིས་འཇོག་པ་ན་ནང་འགལ་དུ་
ཁས་ལེན་དགོས་ སོ་ཞེས་སྨྲ་དགོས་པར་འགྱུར་རོ། ། རིགས་པའི་་་
དབང་ཕྱུག་རྣམས་ཀྱིས་ནི་ཐ་སྙད་པའི་ཚད་མའི་གཞལ་བྱ་ལྟ་བུ་ལ་
རིགས་པའི་གནོད་པ་འབབ་ན་ཀུན་མཁྱེན་གྱི་མཉམ་བཞག་གི་ཡུལ་ལ་
ཡང་གནོད་པ་འབབ་པར་གསུངས་སོ། ། དེས་ན་འབྲས་རྟོག་གསུམ་
པའི་སྐབས་སུ་ཡང་སྔོན་པོ་ལྟ་བུ་གཞལ་བྱར་བཞག་ནས་འཇལ་བྱེད་
དེ་ལ་ལྟོས་ནས་རང་གི་བདག་ཉིད་དུ་གྱུར་པ་རིག་པར་མདོ་སྡེ་བའི་བློ་
ངོར་རྣམ་རིགས་པས་སྒྲུབ་པ་ཡིན་ནོ། །མདོ་སྡེ་བས་དེ་ལྟ་ན་རང་རིག་
འབྲས་བུར་འདོད་དགོས་པས་ཧ་ཅང་ཐལ་བར་འགྱུར་སྙམ་དུ་བསམ་
ནས་རྩོད་པ་ཡིན་ནོ། ། ཕྱི་རོལ་དོན་ནི་ཡོད་ན་ཡང་། ། ཞེས་པ་ནི།
མདོ་སྡེ་བས་ཕྱི་རོལ་དོན་གྱི་གཞི་ལྡོག་ཏུ་འདོད་པའི་སྔོན་པོ་ལྟ་བུ་
གཞལ་བྱར་བྱས་པའི་ཚེ་ཡང་སྔོན་པོ་རང་ལས་དོན་གཞན་མིན་པར་
སྒྲུབ་པ་ཡིན་ནོ། །ཁ་ཅིག རྣམ་རིག་པའི་ལུགས་ལ་སྔོན་པོ་མི་སྲིད་
ཅིང་དེས་ན་དབང་བོའི་མངོན་སུམ་ཡང་མི་སྲིད་དོ་ཞེས་ཟེར་བ་ནི་
གྲུབ་མཐའ་དེའི་ལུགས་ལ་བློ་ཁ་མ་ཕྱོགས་པ་སྟེ། རྣམ་རིག་ཙམ་གྱི་
ལུགས་གཞིར་བཞག་ནས་ཐར་བ་དང་ཐམས་ཅད་མཁྱེན་པ་དངོས་
སྟོབས་ཀྱི་རིགས་པས་སྒྲུབ་དགོས་ཤིང༌། དེའི་སྒྲུབ་བྱེད་ཀྱང་དབང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 51
བོའི་མངོན་སུམ་དང་རང་རིག་པའི་མངོན་སུམ་ལ་ཐུག་དགོས་པ་ཡིན་
ནོ། ། ཕྱི་རོལ་གྱི་དོན་འཇོག་པའི་ཐུན་མོང་མིན་པའི་གཞུང་ཚིག་དེ་
ཙམ་མ་གཏོགས། གཞུང་གོང་འོག་ཀུན་ཏུ་རྣམ་རིག་པའི་ལུགས་ལ་
ཡང་ལེགས་པར་སྦྱར་དུ་རུང་བ་དེ་རྟོགས་པར་གྱིས་ཤིག མངོན་
སུམ་གྱི་མཚན་ཉིད་འཁྲུལ་རྒྱུ་བཞིས་མ་བསྐྱེད་པས་མ་འཁྲུལ་བ་དང་
སྒྲ་དོན་འདྲེས་རུང་དུ་འཛིན་པའི་རྟོག་པ་དང་བྲལ་བས་རྟོག་བྲལ་མ་
འཁྲུལ་བའི་ཤེས་པ་ནི་རྣམ་རིག་པས་ཀྱང་སྔོར་སྣང་དབང་ཤེས་ལ་
ཞུགས་པར་ཁས་ལེན་པ་ཡིན་ནོ། ། དེ་ལྟ་མིན་ན་ཕུང་བོ་ལྔའི་རྣམ་
གཞག་མི་འཐད་པ་དང༌། མདོ་སྡེ་བའི་ངོར་ཆོས་ཀྱི་བདག་མེད་
གསར་དུ་སྒྲུབ་མི་ནུས་པ་སོགས་ཉེས་པ་དུ་མར་འགྱུར་རོ། །སྤྱིར་སློབ་
དཔོན་ གྱིས་ ཕྱི་རོལ་ དོན་ གྱི་ རྣམ་ གཞག་ མཛད་ པའི་ དགོས་ པ་ ནི།
ཉན་ཐོས་ཀྱི་རིགས་ཅན་འཁོར་བ་ལས་གྲོལ་བའི་ཐབས་བསྟན་པའི་
ཕྱིར་ཡིན་ནོ། །དེའི་དོར་ཕྱི་དོན་བཀག་ན་ཆོས་ཀྱི་བདག་མེད་བསྟན་
པར་འགྱུར་ཞིང་། དེའི་སྣོད་དུ་རེ་ཞིག་མི་རུང་བའི་གདུལ་བྱ་ལ་
དོན་གྱི་རྣམ་གཞག་བཅོམ་ལྡན་འདས་ཀྱི་བཀའ་དང་བོར་བསྟན་པར་
མཛད་པས་དེའི་དགོངས་པ་འགྲེལ་བའི་ཕྱིར་དུ་དོན་གྱི་རྣམ་གཞག་
མཛད་པ་ཡིན་ནོ། ། འོ་ན་སློབ་དཔོན་གྱིས་ རང་ལུགས་ཀྱི་ཕྱི་དོན་་
ཁེགས་པས་ཚད་མ་མིན་པའི་དོན་བསྒོམ་པ་ལས་འཁོར་བ་ལས་གྲོལ་
བར་ཁས་བླངས་དགོས་པར་འགྱུར་རོ་ཞེ་ན། སྐྱོན་མེད་དེ་ཕྱི་རོལ་
གྱི་དོན་མི་སྲིད་ཅིང་ཉན་ཐོས་ལ་ཆོས་ཀྱི་བདག་མེད་རྟོགས་པ་མེད་



52
གནའ་དཔེ་གཅེས་བསྡུས་དཔེ་ཚོགས།
ཀྱང་ཉན་ཐོས་དགྲ་བཅོམ་པའི་རྟོགས་པ་ཐོབ་ནུས་པར་བཞེད་པའི་
ཕྱིར། དེའི་ལན་སྔར་སྔོ་འཛིན་དབང་ཤེས་གང་ལ་ཚད་མར་སོང་
དཔྱད་པའི་སྐབས་སུ་བཤད་ཟིན་ཏོ། ། གཉིས་པ་ལ། རིགས་པ་
དང་འགལ་བ་དང་། ལུང་དང་འགལ་བ་སྤང་བའོ། ། དང་བོ་ནི།
མདོ་སྡེ་བ་ན་རེ། སྔོར་སྣང་དབང་ཤེས་དེ་སྔོན་པོ་ལ་ལྟོས་ཏེ་རང་གི་
བདག་ཉིད་དུ་གྱུར་པ་རིག་པ་ཡིན་ན་རང་རིག་འབྲས་བུར་འགྱུར་
བས་འཛིན་རྣམ་ཚད་མར་འགྱུར་ལ། གཟུང་རྣམ་ཚད་མ་ཡིན་ན་
ཚད་འབྲས་ཡུལ་རྫས་ཐ་དད་པར་འགྱུར་ཏེ། ཚད་མར་འདོད་པའི་
གཟུང་བའི་རྣམ་པ་སྔོན་སྣང་དབང་བོའི་ཤེས་པ་དེས་གཞལ་བྱ་གང་
འཇལ་དྲིས་པ་ན། སྔོན་པོ་འཇལ་ལོ་ཞེས་ཟེར་ཞིང་དེ་ལྟར་གཞལ་
བའི་དགོས་པའམ་འབྲས་བུ་གང་ཡིན་དྲིས་པ་ན། སྔོར་སྣང་དབང་
ཤེས་རང་ཉིད་རང་རིག་ཅིང་སྒྲོ་འདོགས་ཆོད་པར་ཁས་བླངས་པའི་
ཕྱིར། དཔེར་ན་སྟ་རེས་གང་གཅོད་དྲིས་པ་ན་ཤིང་གཅོད་ཟེར་ཞིང་
འབྲས་བུ་ལ་སྟ་རེ་རང་ཉིད་དུ་མོ་བུར་སོང་ཞེས་ཟེར་བ་དང་འདྲའོ། །
ཞེས་ཟེར་རོ། ། དེ་ སྤང་བ་ནི། ཤེས་བྱ་ཆོས་ཅན། སྔོར་སྣང་་་་
དབང་ཤེས་དེ་སྔོན་པོ་ལ་ལྟོས་ནས་རང་གི་བདག་ཉིད་དུ་གྱུར་པའི་
གཞལ་བྱ་རིག་པ་འབྲས་བུ་ཡིན་ན་སྔོན་པོ་གཞལ་བྱར་བྱས་པའི་ཚེ་
འཛིན་རྣམ་ཚད་མར་འགྱུར་མི་དགོས་པར་ཐལ། འཛིན་པའི་རྣམ་
པ་ལ་ཡུལ་ཕྱི་རོལ་ལྟ་བུ་སྣང་བ་མི་སྲིད་ཅིང་། སྔོན་པོ་སྔོར་སྣང་ཤེས་
པ་རང་གི་བདག་ཉིད་ཡིན་པའི་ཕྱིར། དེའི་ཚེ་གཟུང་བའི་རྣམ་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 53
ཚད་མར་རིགས་པར་ཐལ། དབང་བོའི་ཤེས་པ་ལ་སྔོ་སེར་དང་ཡིད་
དུ་འོང་མི་འོང་སོགས་གསལ་བར་ཉམས་སུ་མྱོང་ཞིང་མྱོང་བ་ལྟར་
ཚད་མས་གནོད་མེད་དུ་ངེས་པའི་དོན་དེ་དག་ལ་སྔོ་སེར་སོགས་སུ་
འཇོག་རིགས་པའི་ཕྱིར། ངག་དོན་བསྡུ་ན། སྔོན་པོ་སྔོར་སྣང་
ཤེས་པའི་བདག་ཉིད་ཡིན་ཡང་འཛིན་རྣམ་དེ་འཇལ་བྱེད་ཀྱི་ཚད་མར་
འགྱུར་ མི་ དགོས་ སོ། ། འཛིན་ རྣམ་ ཁ་ ཕྱིར་ ཕྱོགས་ པ་ སྲིད་ ཅིང་།
སྔོན་པོ་རང་གི་བདག་ཉིད་དུ་གྱུར་པའི་སྔོར་སྣང་དབང་བོའི་ཤེས་
པས་འཇལ་དགོས་པའི་ཕྱིར། དེ་ལྟར་ཡང་། དེ་ཚེ་དོན་སྣང་འདི་
ཉིད་ནི། །ཚད་ཡིན་ཞེས་སོགས་ཀྱིས་བསྟན་ཏོ། ། སྔོན་པོ་ཤེས་པའི་
བདག་ཉིད་ཡིན་ན་སྔོན་པོ་རིག་གོ་ཞེས་འཇོག་པ་མི་འཐད་དེ། ཕྱི་
དོན་མེད་པའི་ཕྱིར་ཞེ་ན། སྔོར་སྣང་དབང་ཤེས་ཆོས་ཅན། སྔོན་
པོ་ལ་ལྟོས་ཏེ་རང་གི་བདག་ཉིད་དུ་གྱུར་པའི་གཞལ་བྱ་རིག་པ་ཡིན་
ཡང༌། ཁྱོད་ཀྱིས་སྔོན་པོ་རིག་པར་འཇོག་པ་ལ་འགལ་བ་མེད་དེ།།
ཁྱོད་རང་གི་སྟོབས་ཀྱིས་དྲངས་པའི་བཅད་ཤེས་དེས་སྔོན་པོ་རིག་པར་
བཞག་པ་ལྟར་ཁྱོད་ཀྱིས་སྔོན་པོ་རིག་པར་འཇོག་ནུས་ཤིང་། རིག་
བྱ་སྔོན་པོ་དེ་ཁྱོད་རང་གི་བདག་ཉིད་ཡིན་པའི་ཕྱིར། རང་རིག་
ཡིན་ཡང་དོན་རིག་འདོད། །ཅེས་པའི་དོན་ནོ། །ཕྱི་རོལ་དོན་ནི་ཡོད་
ན་ཡང་། ། ཞེས་པ་དང་། དོན་རིག་འདོད་ཅེས་པ་རྣམས་མདོ་སྡེ་
བས་ཕྱི་རོལ་དོན་གྱི་མཚན་གཞིར་འདོད་པའི་སྔོ་སོགས་རྟོགས་སླ་བའི་
ཕྱིར་དང༌། ཚིགས་བཅད་སྦྱར་བདེ་བའི་ཕྱིར་དེ་ལྟར་མཛད་ཀྱི།



54 ་ གནའ་དཔེ་གཅེས་བསྡུས་དཔེ་ཚོགས། །
ཕྱི་དོན་མངོན་སུམ་གྱི་གཞལ་བྱར་མི་རུང་བ་ལན་ཅིག་མིན་པར་་་་
བཤད་ཟིན་ཏོ། །ཤེས་བྱ་ཆོས་ཅན། ཚད་འབྲས་ཡུལ་རྫས་ཐ་དད་
པའི་སྐྱོན་མེད་པར་ཐལ། སྔོར་སྣང་དབང་བོའི་ཤེས་པ་དེ་སྔོན་པོ་
ལ་ལྟོས་ཏེ་ཚད་མ་ཡིན་ཞིང་། རང་གི་བདག་ཉིད་དུ་གྱུར་པའི་སྔོན་
པོ་རིག་པ་འབྲས་བུ་ཡིན་པའི་ཕྱིར། དེས་ན་སྔོན་པོ་ལ་ཚད་མར་
སོང་ཞིང་སྔོན་པོ་རིག་པ་འབྲས་བུ་ཡིན་པས་ཡུལ་རྫས་ཐ་དད་པའི་
སྐྱོན་མེད་དོ། ། གཉིས་པ་ནི། འོ་ན་སྔར་རང་རིག་འབྲས་བུར་་་་
བཤད་པ་དང་འགལ་ཞེ་ན། སྔོན་པོ་གཞལ་བྱར་བཞག་པའི་ཚེ་རང༌
རིག་འབྲས་བུ་ཡིན་པར་སྐབས་གང་དུ་ཡང་བཞག་པ་མེད་ལ། དེའི་
ཕྱིར་ཕྱི་རོལ་གཞལ་བྱ་ལའང༌། ། རང་ཉིད་ཉམས་མྱོང་འབྲས་ཡིན་
རིགས། ། ཞེས་པའི་དོན་ཡང་རང་རིག་འབྲས་བུར་འཇོག་པའི་རིག་
བྱ་དེ་ཡང་རང་གི་བདག་ཉིད་དུ་གྱུར་པ་ཉམས་སུ་མྱོང་བར་རིགས་
སོ། །ཞེས་རང་བཞིན་སེམས་པའི་ཚད་མ་ལ་ལྟོས་ནས་སྒྲུབ་པར་བྱེད་
པ་ཡིན་གྱི་རང་རིག་འབྲས་བུར་སྟོན་པ་མ་ཡིན་ནོ། ། སྔོན་པོ་གཞལ་
བྱར་བྱས་པའི་ཚད་མ་མདོ་སེམས་གཉིས་ཀ་ཐུན་མོང་དུ་འདོད་ཅིང་
ཕྱི་ དོན་མངོན་སུམ་ གྱི་ གཞལ་བྱར་ མདོ་ སྡེ་བས་ཀྱང་ མི་འདོད་ལ།
སྔོན་པོ་གཞལ་བྱར་བྱས་པའི་འབྲས་རྟོག་དང་བོའི་ཚད་འབྲས་ཀྱི་རྣམ་
གཞག་རྣམ་རིག་པ་དང་ཐུན་མོང་དུ་འགྱུར་བས་དེར་སྔོན་པོ་རིག་པ་
འབྲས་བུར་བྱས་པ་དང་། འདིར། རང་ཉིད་ཉམས་མྱོང་འབྲས་
ཡིན་རིགས། །ཞེས་བཤད་པ་དང་འགལ་བར་མི་བསམ་མོ། །དེ་ལྟར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 55་
ན་འབྲས་རྟོག་དང་བོ་དང་གསུམ་པ་ཁྱད་པར་མེད་པར་འགྱུར་ཞེ་ན།
སྐྱོན་མེད་དེ། འབྲས་རྟོག་གཉིས་པའི་སྐབས་སུ་གཞལ་བྱར་བཞག་
པའི་གཟུང་རྣམ་དེ་ཚད་མ་ལས་དོན་གཞན་མིན་པར་མ་ཟད་འབྲས་
རྟོག་དང་བོའི་སྐབས་སུ་གཞལ་བྱར་བཞག་པའི་སྔོན་པོ་དེ་ཡང་འཇལ་
བྱེད་ཚད་མའི་བདག་ཉིད་ཡིན་པར་སྐབས་འདིར་རིགས་པས་སྒྲུབ་
པར་བྱེད་པ་ཡིན་པས། ཚད་མ་རང་གི་གཞལ་བྱ་ལ་ལྟོས་ནས་རང་
གི་བདག་ཉིད་དུ་གྱུར་པའི་སྔོན་པོ་ལྟ་བུ་རིག་པ་འབྲས་བུ་ཞེས་བཞག་
དུ་རུང་གི རང་རིག་འབྲས་བུ་ཞེས་མི་རུང་བས་འབྲས་བུའི་ཁྱད་
པར་དང་ཚད་འབྲས་ཀྱི་དགོས་པ་མི་འདྲའོ། ། རིག་བྱ་དེ་རང་གི་་
བདག་ཉིད་དུ་གྱུར་པ་ཡིན་པར་ནི་སྔོན་པོ་དེ་ཤེས་པའི་བདག་ཉིད་
ཡིན་ ནམ། ཤེས་ པ་ ལས་ རྫས་ གཞན་ ཡིན་ སྙམ་ དུ་ དཔྱད་ པ་ ན།
རྫས་ཐ་དད་ཡིན་པ་དོན་དམ་དཔྱོད་བྱེད་ཀྱི་རིགས་པས་ཁེགས་པ་ལ་
བརྟེན་ནས་ངེས་པས། སྔོར་སྣང་ཤེས་པ་དེ་སྔོན་པོ་ལ་ལྟོས་ནས་
རང་གི་བདག་ཉིད་དུ་གྱུར་པའི་སྔོན་པོ་རིག་པ་འབྲས་བུ་ཡིན་པར་
གྲུབ་པས། རང་གི་ངོ་བོ་དཔྱོད་པ་ན། ། རང་རིག་འབྲས་བུ་ཡིན་
པར་བཤད། །ཅེས་གསུངས་ཀྱི་ཐ་སྙད་པའི་ཚད་མ་རང་ག་བས་ནི་དེ་
ལྟར་མི་རྟོགས་སོ། །འཇིག་རྟེན་ཀུན་ལ་གྲགས་པའི་སྔོར་སྣང་ཤེས་པ་
སྔོན་པོ་ལ་ངེས་པ་འདྲེན་ནུས་ཀྱི་སྔོན་པོ་དོན་གཞན་མིན་པར་ངེས་པ་
འདྲེན་མི་ནུས་པས་མ་བརྟགས་མ་དཔྱད་པ་དང༌། རྗེས་ཀྱི་དྲན་
ཤེས་ལ་ལྟོས་ནས་སྔོན་པོ་རིག་པ་འབྲས་བུ་ཡིན་ཞེས་པའི་དོན་ནོ། །



56
གནའ་དཔེ་གཅེས་བསྡུས་དཔེ་ཚོགས།
དོན་དམ་དཔྱོད་བྱེད་ཀྱི་རིགས་པས་སྔོན་པོ་དོན་གཞན་ཡིན་པ་ཁེགས་
པ་ལ་བསམས་ནས་བརྟགས་ཤིང་དཔྱད་པ་ན་རང་གི་བདག་ཉིད་དུ་
གྱུར་པའི་སྔོན་པོ་རིག་པ་འབྲས་བུའོ་ཞེས་རྣམ་པར་བཞག་པ་ཡིན་གྱི།
དཔྱད་མ་དཔྱད་ཀྱི་ཐ་སྙད་དུ་ཕྱི་དོན་ ཁས་བླངས་ནས་དོན་དམ་་་་
དཔྱོད་བྱེད་ཀྱི་རིགས་པས་དེ་འགོག་པར་འདོད་པ་ནི་རྣམ་པ་ཐམས་
ཅད་དུ་མི་རུང་བར་བཤད་ཟིན་ཏོ། །རྣམ་རིག་པས་ཀྱང་འབྲས་རྟོག་
དང་བོའི་རྣམ་གཞག་དེ་ཁས་མི་ལེན་ན། དེ་དང་འདིར་བཞག་པའི་
འབྲས་བུ་གཉིས་འགལ་བ་སྤོང་བའི་དོན་མེད་ཅིང༌། འབྲས་རྟོག་
འདི་མདོ་སྡེ་བ་ལ་སྦྱོར་བ་ནི་སློབ་དཔོན་གྱི་དགོངས་པ་དང་རྒྱ་མཚོའི་
ཕ་རོལ་ཚུ་རོལ་བཞིན་དུ་གྱུར་པ་ཡིན་ནོ། །
བཞི་བ་བློ་ཚུལ་གཉིས་སུ་སྒྲུབ་པ་ལ། ཚུལ་གཉིས་ངོས་བཟུང་
བ་དང་། ཤེས་པ་ཐམས་ཅད་ཚུལ་གཉིས་པ་ཅན་དུ་སྒྲུབ་པའོ། །
དང་བོ་ནི། གཟུང་རྣམ་དང་འཛིན་རྣམ་གཉིས་ཡིན་ཏེ། དེ་ལ་
འཛིན་རྣམ་ནི་ཤེལ་དཀར་བོ་དྭངས་པ་ལྟ་བུ་ཡུལ་གྱི་རྣམ་པ་མ་ཤར་
བའི་ཤེས་པ་ནང་ན་གནས་པ་ལྟ་བུར་སྣང་ཞིང་བདག་ཏུ་འཛིན་པའི་
གཞིར་གྱུར་པ་འདི་ཉིད་ཡིན་ལ། གཟུང་རྣམ་ནི་ཤེལ་ཚོན་གྱིས་ཁ་
བསྒྱུར་བ་ལྟར་ཕྱི་ན་གནས་པ་ལྟ་བུ་སྣང་བ་འདི་ཡིན་ནོ། །ཁ་ཕྱི་ལྟའི་
ཤེས་པ་ཡིན་ན་གཟུང་བའི་རྣམ་པ་ཡིན་པས་ཁྱབ་ཅིང་འཛིན་རྣམ་
དེས་མངོན་སུམ་དུ་འཇལ་བར་བྱེད་པ་ཡིན་ནོ། །ཁ་ཅིག དབང་
ཤེས་ལྟ་བུ་ཁ་ཕྱིར་ལྟ་ལ་གཞན་རིག་དང་ནང་ལྟ་ལ་རང་རིག་མངོན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 57 །
སུམ་དུ་འདོད་པ་མི་འཐད་དོ། །དེ་ལྟར་ན་རྟོག་པ་རྣམས་ཀྱང་གཞི་
འགའ་ཞིག་ལ་ལྟོས་ནས་མངོན་སུམ་དུ་ཁས་བླངས་དགོས་ན་རྟོག་པ་
མངོན་སུམ་དུ་འགྱུར་བའི་སྐབས་ནི་ནམ་ཡང་མི་སྲིད་དོ། །དེ་ལྟར་ན།
རང་གི་ངོ་བོ་སྒྲ་དོན་མིན། །དེ་ཕྱིར་དེ་ལ་ཀུན་མངོན་སུམ། ། ཞེས་པ་
དང་འགལ་ལོ་ཞེ་ན། དེ་ནི་ཡུལ་ལ་ཡུལ་ཅན་གྱི་མིང་གིས་བཏགས་
ནས། ཤེས་པ་ཀུན་འཛིན་རྣམ་ལ་ལྟོས་ནས་མངོན་གྱུར་ཡིན་ཞེས་
པའི་དོན་ནམ། ཡང་ན་ཤེས་པ་དེ་ལ་དེའི་སྟེང་ན་ཡོད་པའི་འཛིན་
རྣམ་ཀུན་མངོན་སུམ་ཡིན་ཞེས་པའི་དོན་ནོ། །གཉིས་པ་ནི། ཡུལ་
ཤེས་དེ་ཡི་ཤེས་པ་ཡི། ། བྱེ་བྲག་ལས་ནི་ཚུལ་གཉིས་ཉིད། ། ཅེས་་་་
བཤད་པ་ལྟར་སྔོར་སྣང་དབང་བོའི་ཤེས་པ་རང་ཉིད་གཟུང་རྣམ་དང་
འཛིན་རྣམ་གྱི་ཚུལ་གཉིས་པ་ཅན་ཡིན་ཏེ། ཡུལ་ཤེས་པ་སྟེ་རང་
ཉིད་དང༌། །དེ་ཤེས་པ་དྲན་ཤེས་གཉིས་སོ། །ཡུལ་གྱི་སྒོ་ནས་བྱེ་བྲག་
སོ་སོར་འབྱེད་ནུས་པའི་ཕྱིར། དེ་ལ་གནོད་པ་ཅན་གྱི་ཚད་མ་སྟོན་
པ་ནི། སྔོར་སྣང་དབང་ཤེས་དང་དེ་དྲན་པའི་དྲན་ཤེས་གཉིས་ཆོས་
ཅན། བློ་མི་འདྲ་བ་སོ་སོར་དབྱེར་མི་ནུས་པར་ཐལ། གཟུང་རྣམ་
མི་འདྲ་བ་མེད་ཅིང་ཤེས་པ་ཀུན་གྱི་འཛིན་རྣམ་ལ་ཁྱད་པར་མི་འདྲ་བ་
དབྱེ་མི་ནུས་པའི་ཕྱིར།། རྟགས་སྔ་མཁས་བླངས་སོ། ། གཞན་ཡང་།
གཟུང་རྣམ་གྱིས་དབེན་པའི་འཛིན་རྣམ་རྐྱང་བ་ཅན་དུ་མཚུངས་ན་
ཚོན་ གྱིས་ ཁ་ དོག་མ་ བསྒྱུར་ བའི་ ཤེལ་ དཀར་ བོ་ དབུས་ སུ་ བཞག
ཚོན་སྔོ་སེར་གཡས་གཡོན་དུ་བཞག་པ་ན། ཤེལ་དེ་སྔོན་པོ་དང་



58
གནའ་དཔེ་གཅེས་བསྡུས་དཔེ་ཚོགས།
འདྲ་ལ་སེར་བོ་དང་མི་འདྲ་བའི་ཁྱད་པར་དབྱེ་མི་ནུས་པ་བཞིན་དུ།
སྔོ་འཛིན་དབང་ཤེས་ཆོས་ཅན་སྔོན་པོ་རིག་ལ་སེར་བོ་མ་རིག་པའི་
ཁྱད་པར་མེད་པར་ཐལ། སྔོན་པོ་དང་འདྲ་ལ་སེར་བོ་དང་མི་འདྲ་
བའི་ཁྱད་པར་མེད་པའི་ཕྱིར། རྟགས་མ་གྲུབ་ན། གཟུང་རྣམ་
མེད་པར་འདོད་ པ་ ཉམས་ སོ། ། ཁོ་ན་རེ། སྔོ་འཛིན་མྱོང་བའི་
འཛིན་རྣམ་ཆོས་ཅན། སྔོ་འཛིན་རིག་ལ་སེར་འཛིན་མ་རིག་པའི་
ཁྱད་པར་མེད་པར་ཐལ། སྔོ་འཛིན་དང་འདྲ་ལ་སེར་འཛིན་དང་མི་
འདྲ་བའི་ཁྱད་པར་མེད་པའི་ཕྱིར། རྟགས་མ་གྲུབ་ན། སྔོ་འཛིན་
གྱི་རྣམ་པ་ཤར་བར་ཐལ་ལོ་ཞེ་ན། འདོད་པ་ཉིད་དེ། སྔོ་འཛིན་
དངོས་སུ་རྟོགས་པའི་ཕྱིར། སྔོ་འཛིན་གྱི་རྣམ་པ་ཇི་ལྟ་བུ་ཤར་ཞེ་ན།
སྔོ་འཛིན་གྱི་འཛིན་རྣམ་མོ། །འོ་ན་འཛིན་རྣམ་ལ་འཛིན་རྣམ་ཤར་
ཞེས་པར་འགྱུར་རོ་ཞེ་ན། སྐྱོན་མེད་དེ། སྡོར་སྣང་དབང་ཤེས་
སྔོན་པོའི་རྣམ་པར་གྱུར་པ་ན། དེ་ལ་སྔོན་པོའི་རྣམ་པ་ཤར་བ་ཞེས་
པ་ལྟར་འཛིན་རྣམ་དེ་ཉིད་སྔོ་འཛིན་གྱི་རྣམ་པར་གྱུར་པ་ན་དེའི་རྣམ་
པ་ཤར་ཞེས་བྱ་ཞིང༌། དེའི་རྣམ་པ་ནི་བློའི་རྣམ་པ་ཡིན་གྱི་ཡུལ་གྱི་
རྣམ་པ་མིན་པས་རང་རིག་མངོན་སུམ་ལ་ཡུལ་གྱི་རྣམ་པ་སྣང་བར་
ཡང་མི་འགྱུར་རོ། ། སྔོ་འཛིན་གྱི་འཛིན་རྣམ་དེས་སྔོན་འཛིན་རིག་ལ་
སེར་འཛིན་མ་རིག་ན་ཤེས་པ་ཀུན་གྱི་འཛིན་རྣམ་ལ་ཁྱད་པར་མེད་པ་
ཉམས་སོ། །ཞེ་ན། སྐྱོན་མེད་དེ། སྔོ་འཛིན་དང་སེར་འཛིན་ཡུལ་
གྱི་རྣམ་པའི་སྒོ་ནས་མི་འདྲ་བ་སོ་སོར་དབྱེ་ནུས་ཤིང་དེའི་སྒོ་ནས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 59
འཛིན་པའི་རྣམ་པ་ཐད་ཀར་བཞག་པ་ཙམ་ཡིན་གྱི་ཡུལ་ཅན་གྱི་རྣམ་
པ་མི་འདྲ་བའི་སྒོ་ནས་སོ་སོར་བཞག་ཏུ་མེད་དོ། །གཟུང་རྣམ་ཁས་མི་
ལེན་ན་འཛིན་རྣམ་ཉིད་ཀྱང་མི་འགྲུབ་བོ། ། ་
གཉིས་པ་གཞན་ལ་རྟོགས་པ་བསྐྱེད་པའི་ཐབས་ལ། མཐའ་
གཅིག་ཏུ་འཛིན་པའི་སྒྲོ་འདོགས་གཅོད་པའི་ཚུལ་དང༌། མཐའ་
གཉིས་ སུ་ དོགས་ པའི་ ཐེ་ ཚོམ་ གཅོད་ པའི་ ཚུལ་ ལོ། ། དང་ བོ་ ནི།
སུན་འབྱིན་ཡིན་ཏེ། དེས་ཕྱི་རྒོལ་གྱི་ངོར་མི་འདོད་པ་འཕངས་ནས་
བློ་ཐེ་ཚོམ་ཅན་དུ་བྱེད་པ་ཡིན་ནོ། །དཔེར་ན་སྒྲ་རྟག་པར་འདོད་པ་
ན་སྒྲ་རྟག་པའི་ཕྱིར་མ་བྱས་པར་ཐལ་བ་འཕེན་པ་ལྟ་བུའོ། ། དེ་ཡང་
སུན་འབྱེན་ལྟར་སྣང་གིས་སུན་འབྱིན་མི་ནུས་སོ་ཞེས་གོལ་ས་བཅད་
ནས་སུན་འབྱིན་ཡང་དག་གིས་སུན་འབྱིན་པར་བྱེད་དགོས་སོ་ཞེས་
ཤེས་པའི་ཕྱིར་དུ་ཡང་དག་དང་ལྟར་སྣང་གཉིས་སྨོས་སོ། །གལ་ཏེ་
སྒྲུབ་པའི་ཐལ་འགྱུར་དེས་ཀྱང་རྗེས་དཔག་བསྐྱེད་ནུས་ཏེ། ཁྱབ་པ་
ཚད་མས་གྲུབ་ཅིང་། དམ་བཅའ་ལ་ཚད་མས་བསལ་བ་ཡོད་པས་
རང་རྒྱུད་ཀྱི་ཕྱོགས་ཆོས་གྲུབ་པའི་ཕྱིར། ཆོས་མི་མཐུན་སྦྱོར་གྱི་སྒྲུབ་
ངག་དང་ཁྱད་པར་མེད་པར་འགྱུར་རོ་ཞེ་ན། སྐྱོན་མེད་དེ། ཐལ་
འགྱུར་གྱི་གཏན་ཚིགས་དང༌། རང་རྒྱུད་ཀྱི་གཏན་ཚིགས་གཉིས་
དོན་མི་གཅིག་ཅིང་། གཏན་ཚིགས་གཉིས་པོ་བློ་ཡུལ་དུ་སོང་བའི་
དངོས་ཀྱི་འབྲས་བུ་ཡང་མི་གཅིག་སྟེ། ཐལ་འགྱུར་གྱི་རྟགས་སུ་རྟག་
པ་བཀོད་ལ། རང་རྒྱུད་ལ་བྱས་པ་བཀོད་པས་སོ། ། ཐལ་འགྱུར་གྱི་



60
གནའ་དཔེ་གཅེས་བསྡུས་དཔེ་ཚོགས།
ཁྱབ་པ་ཚད་མས་གྲུབ་ཅིང་། རྟགས་ཁས་བླངས། བློའི་ཡུལ་དུ་
སོང་བ་ན་ཕྱི་རྒོལ་གྱི་ངོར་མི་འདོད་པའི་དོན་ཁས་བླངས་དགོས་པར་
འདུག་གོ་སྙམ་པ་སྐྱེ་བ་ནི་མི་འདོད་པ་འཕེན་པ་ཞེས་བྱ་ལ། རང་
རྒྱུད་ཀྱི་རྟགས་ལས་ རྒོལ་བའི་འདོད་པ་ལ་དམིགས་པའི་ཚད་མ་ཕྱི་
རྒོལ་ གྱི་ངོར་སྐྱབས་ རང་ འདོད་ སྒྲུབ་ པ་ཞེས་བྱའོ། ། གཉིས་ པ་ ལ།
སྒྲུབ་ངག་ཡང་དག་གི་མཚན་ཉིད་དང༌། དེའི་བརྗོད་བྱ་ངོས་བཟུང་
བའོ། །དང་བོ་ནི། རྒོལ་བ་རང་གིས་གྲུབ་པའི་ཚུལ་གསུམ་གཞན་
ལ་གསལ་བར་སྟོན་པའི་ཡན་ལག་གཉིས་དང་ལྡན་པའི་ངག་རྣམ་དག་
གོ། ཁ་ཅིག སྒྲུབ་ངག་ཡང་དག་ལ་ཕྱོགས་ཆོས་རྐྱང་བ་བརྗོད་པ་
དང༌། ཁྱབ་པ་རྐྱང་བ་བརྗོད་པ་དང༌། གཉིས་ཀ་བརྗོད་པ་ཡོད་
དེ། གཏན་ཚིགས་འབའ་ཞིག་བརྗོད་པར་ཟད། ། ཅེས་བཤད་པ་
ལྟར་རོ་ཞེ་ན། དེ་ལྟར་ན་ཕྱོགས་ཆོས་རྐྱང་བ་ཅན་གྱི་རྟགས་ཅིའི་
ཕྱིར་ཁས་མི་ལེན། བསྒྲུབ་བྱ་ལ་རྟོགས་པ་བསྐྱེད་པ་ལ་ཚུལ་གསུམ་
ག་ཕྱི་རྒོལ་གྱིས་ངེས་དགོས་ཤིང་དེ་ལྟ་མིན་ན་མ་ངེས་པའི་རྟགས་ཀྱང་
རྟགས་ཡང་དག་ཏུ་འགྱུར་རོ་སྙམ་ན། འོ་ན་ཕྱི་རྒོལ་གྱི་ངོར་རྗེས་
དཔག་བསྐྱེད་པ་ལ་ཚུལ་གཉིས་ཀ་བརྗོད་དགོས་ཤིང་དེ་ལྟ་མིན་ན།
སྒྲ་ཡང་གཞལ་བྱ་ཡིན་ནོ་ཞེས་པའི་ངག་ཀྱང་སྒྲ་མི་རྟག་པར་སྒྲུབ་པའི་
སྒྲུབ་ངག་ཡང་དག་ཏུ་འགྱུར་རོ། །དེ་ལྟ་བུའི་རྟགས་དེ་བརྗོད་ཀྱང་མི་
མཐུན་ཕྱོགས་ལ་འཇུག་པའི་དོགས་པ་གཅོད་མི་ནུས་པའི་ཕྱིར། དེ་
བརྗོད་པའི་ ངག་ ཀྱང་ སྒྲུབ་ ངག་ ཡང་ དག་ ཏུ་ མི་ འགྱུར་ རོ་ སྙམ་ ན།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 61 །
འོ་ན་རྟགས་ཀྱི་ཕྱོགས་ཆོས་རྐྱང་བ་བརྗོད་པས་ཀྱང་མི་མཐུན་ཕྱོགས་
ལས་ལྡོག་པ་མ་བསྟན་པའི་ཕྱིར། སྒྲུབ་ངག་ཡང་དག་ཏུ་མི་རིགས་
སོ། ། ཁྱབ་པ་མ་བསྟན་ཀྱང་ཕྱོགས་ཆོས་རྐྱང་བ་བརྗོད་པས་སྒྲུབ་ངག་
ཡང་དག་ཏུ་འགྱུར་རོ། །སྔར་འབྲེལ་བ་ཤེས་ཟིན་མ་བརྗེད་པའི་ངོར་
དེ་ཙམ་བརྗོད་པས་རྗེས་དཔག་བསྐྱེད་ནུས་པའི་ཕྱིར་ཞེ་ན། དེ་ལྟར་
ན་སྔར་ནས་ཁྱབ་པ་ཤེས་ཟིན་མ་བརྗེད་པའི་ངོར་ད་ལྟ་ཕྱོགས་ཆོས་
སྒྲུབ་པས་ཀྱང་རྗེས་དཔག་བསྐྱེད་ནུས་པའི་ཕྱིར། ཕྱོགས་ཆོས་རྐྱང་
བ་ཅན་གྱི་རྟགས་ཀྱང་ཅིའི་ཕྱིར་ཁས་མི་ལེན། དེ་ལྟར་ཕྱོགས་ཆོས་
རྐྱང་བ་བསྒྲུབ་ཀྱང་སྔར་གྲུབ་ཟིན་པའི་ཁྱབ་པ་དེ་ཡང་ད་ལྟ་མ་བརྗེད་
པར་ཡོད་པའི་ཕྱིར། ཚུལ་གསུམ་ག་ལྡན་པ་རྟགས་སུ་སོང་གི་ཕྱོགས་
ཆོས་རྐྱང་བ་ཅན་གྱི་རྟགས་ཡོད་པར་མི་འགྱུར་ཞེ་ན། འོ་ན་ད་ལྟ་
ཕྱོགས་ཆོས་རྐྱང་བ་བརྗོད་ཀྱང་སྔར་འབྲེལ་བ་ངེས་པར་བྱེད་པའི་དུས་
ན་འབྲེལ་བ་བརྗོད་དགོས་ལ་བརྗོད་པ་དེ་ཉིད་ཀྱི་བྱེད་པ་ད་ལྟ་ཡང་མ་
ཉམས་པར་ཡོད་པའི་ཕྱིར་སྒྲུབ་ངག་ཡན་ལག་གཉིས་ལྡན་དུ་འགྱུར་གྱི་
ཡན་ལག་གཅིག་ལྡན་ཁོ་ནའི་སྒྲུབ་ངག་ཡང་ངག་ཡོད་པར་མི་འགྱུར་
རོ། ། ངག་སྔ་ཕྱི་གཉིས་ཀྱི་བར་དུ་དུས་རིང་བོས་ཆོད་པའི་ཕྱིར་སྒྲུབ་
ངག་གཅིག་གི་ཡན་ལག་ ཏུ་མི་རིགས་ཤེ་ན། དེ་ལྟ་ན་ཡན་ལག་་
གཉིས་ལྡན་འདོད་པའི་ཕྱོགས་ཁྱབ་བརྗོད་པ་གཉིས་ཀྱང་དུས་ མི་་་
མཚུངས་པའི་ཕྱིར་སྒྲུབ་ངག་གཅིག་གི་ཡན་ལག་ཏུ་མི་རིགས་སོ། །
དེས་ན་སྒྲུབ་ངག་ཡང་དག་ལ་ཡན་ལག་གཉིས་ལྡན་གྱིས་ཁྱབ་ཅིང་



62
གནའ་དཔེ་གཅེས་བསྡུས་དཔེ་ཚོགས།
སྔར་གྱི་གཞུང་གི་དགོངས་པ་ནི་སྔར་ཁྱབ་པའི་ཡན་ལག་བརྗོད་ནས་
དེའི་བྱེད་པ་མ་ཉམས་པ་ཡོད་ན་ད་ལྟ་ཕྱོགས་ཆོས་རྐྱང་བ་བརྗོད་པས་
ཀྱང་རྗེས་དཔག་བསྐྱེད་ནུས་པར་སྟོན་གྱི་དེ་གཅིག་པུས་སྒྲུབ་ངག་ཡང་
ངག་ཏུ་སྟོན་པ་མ་ཡིན་ནོ། །དེ་བཞིན་དུ་ཁྱབ་པ་བརྗོད་པའང་ཤེས་
པར་བྱའོ། ། གཉིས་པ་ལ་ཤུགས་བསྟན་ཕྱོགས་ཡང་དག་གི་མཚན་
ཉིད། དངོས་བསྟན་རྟགས་ཀྱི་རབ་དབྱེའོ། །དང་བོ་ནི། ངོ་བོའི་
དོན་སོགས་ཆོས་ལྔ་ཚང་བ་ཡིན་ནོ། །དེ་ལྟ་ན་མིག་སོགས་བདག་དོན་
བྱེད་པ་ཡང་ཕྱི་རྒོལ་གྱི་ངོར་གྲུབ་བསལ་མ་ཞུགས་པ་སོགས་ཆོས་ལྔ་
ཚང་བའི་ཕྱིར་ཕྱོགས་ཡང་དག་ཏུ་འགྱུར་ལ། དེ་ལྟར་ན་དམ་བཅའ་
ཡང་དག་ཡིན་མིན་ནི་སྒྲུབ་བྱེད་ཚད་མ་ཡོད་མེད་ཀྱི་སྒོ་ནས་འཇོག་
དགོས་པས་མིག་སོགས་བདག་དོན་བྱེད་པ་ཡང་ཕྱི་རྒོལ་གྱི་ངོར་གྲུབ་
བསལ་མ་ཞུགས་པ་སོགས་ཆོས་ལྔ་ཚང་བའི་ཕྱིར་ཕྱོགས་ཡང་དག་ཏུ་
འགྱུར་ལ། དེ་ལྟར་ན་དམ་བཅའ་ཡང་དག་ཡིན་མིན་ནི་སྒྲུབ་བྱེད་
ཚད་མ་ཡོད་མེད་ཀྱི་སྒོ་ནས་འཇོག་དགོས་པས་མིག་སོགས་བདག་དོན་
བྱེད་པ་དེ་ཡང་ཚད་མས་གྲུབ་པར་འགྱུར་རོ་ཞེ་ན། ཕྱི་རྒོལ་གྱི་ངོར་
ཚད་མས་མ་བསལ་བ་ཡོད་ཀྱང་སྤྱིར་ཚད་མས་མ་བསལ་བ་མཚན་
ཉིད་དུ་དགོས་པས་དེ་ཕྱོགས་ཡང་དག་ཏུ་མི་འགྱུར་རོ། །འོ་ན་ངོ་བོ་
ཞེས་པས་སྤྱིར་ཚད་མས་མ་གྲུབ་པ་དགོས་ཀྱི་ཕྱི་རྒོལ་གྱི་ངོར་ཚད་མས་
མ་གྲུབ་པ་ཙམ་གྱིས་ཕྱོགས་སུ་མི་འགྱུར་རོ་ཞེ་ན། དེ་ལྟར་ན་རྟགས་
ཡང་དག་གི་བསྒྲུབ་བྱ་ཡིན་ན་ཚད་མས་གྲུབ་པར་འགལ་དགོས་པར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 63
འགྱུར་རོ། ། རྟགས་ཡང་དག་གི་བསྒྲུབ་བྱ་ཡིན་ན་ཚད་མས་བསལ་
བར་འགལ་བ་ནི་འདོད་པ་ཉིད་དོ། །ཕྱོགས་ཀྱི་རིགས་མི་མཐུན་ལ་
རྒོལ་པས་ཕྱོགས་སུ་བཟུང་བ་དང་མ་བཟུང་བ་གཉིས་ཕྱི་མ་འདོད་
པས་སེལ་ཞིང༌། སྔ་མ་ལ་གྲུབ་བསལ་གཉིས་ཡོད་པས་དེ་གཉིས་ངོ་
བོ་དང་མ་བསལ་བས་སེལ་ལོ། །ཚིག་ཕྲད་དང་འདོད་པ་གཉིས་ཀྱིས་
ལོག་རྟོག་སེལ་བར་བྱེད་དོ། ། གཉིས་པ་ནི། ཕྱོགས་ཆོས་ཅན་་་་
དགུའི་དབྱེ་བ་ཡིན་ཏེ། དེ་སྨོས་པའི་དགོས་པ་ནི་རྟགས་ཡོང་དག་
གི་ མཚན་ གཞི་ འབྲས་ རང་ མ་ དམིགས་ པ་ གསུམ་ དུ་ངེས་ པ་ དང༌།
མཚན་ཉིད་ཚུལ་གསུམ་དུ་གྲངས་ངེས་པ་དང་། ནུས་ ཡུལ་རྩོད་
གཞིའི་སྟེང་དུ་མི་མཐུན་ཕྱོགས་མཐའ་དག་རྣམ་པར་བཅད་པ་ཡིན་
པར་ཤེས་པའི་དོན་དུ་ཕྱོགས་ཆོས་ཅན་དགུར་སྨོས་སོ། །དེ་ལ་མཚན་
གཞི་གསུམ་དུ་ངེས་པར་སྒྲུབ་པའི་དོན་དུ་གཏན་ཚིགས་ཡང་དག་
གཉིས་དང་བཟློག་པ་གཉིས་ཏེ་བཞིར་སྨོས་པ་ཡིན་ཏེ། དེ་ཡང་རང་
བཞིན་དང་འབྲས་བུའི་རྟགས་ཀྱིས་ཁྱབ་བྱེད་དུ་གོ་བར་བྱེད་པ་ནི་
འདོད་པ་ཙམ་གྱིས་ལྡོག་པ་མིན་ནོ་ཞེས་བསྟན་པའི་དོན་དུ་རྟགས་
ཡང་དག་གཉིས་བཀོད་དེ། འདོད་པ་ཙམ་གྱིས་བཟློག་ན་དེ་གཉིས་
འགལ་རྟགས་སུ་ཡང་བྱེད་ནུས་པར་འགྱུར་བའི་ཕྱིར། གོ་བྱེད་ཀྱི་
ནུས་པ་དེ་འདྲ་བ་དེ་འདོད་པ་ཙམ་གྱིས་འཇུག་པ་མིན་ནོ་ཞེས་པའི་
དོན་དུ་འགལ་ རྟགས་གཉིས་སྨོས་ཏེ། འདོད་ པས་ འཇུག་ན་དེ་་
གཉིས་རྟགས་ཡང་དག་ ཏུ་ཡང་འགྱུར་རོ། ། དེ་ལྟར་དངོས་པོའི་་་་



64
གནའ་དཔེ་གཅེས་བསྡུས་དཔེ་ཚོགས།
དབང་གིས་རྒྱུ་དང་ཁྱབ་བྱེད་ལོག་སྟོབས་ཀྱིས་འབྲས་བུ་དང་ཁྱབ་བྱ་
ལྡོག་པར་བསྟན་པ་ན་རྒྱུ་དང་ཁྱབ་བྱེད་མ་དམིགས་པའི་དགག་རྟགས་
ཤུགས་ལ་འཕངས་པ་ཡིན་ནོ། །དེ་ལྟར་ན་རྟགས་ཡང་དག་གི་མཚན་
གཞི་གསུམ་དུ་ངེས་པར་གྲུབ་བོ། ། མཚན་ཉིད་ཚུལ་གསུམ་དུ་ངེས་
པར་བྱ་བའི་དོན་དུ་ཕྱོགས་ཆོས་ཅན་གཉིས་སྟོན་པ་ནི། རྩོད་ཕྱིར་
ཁྱད་པར་སྤྱི་དག་སྟེ། །ཞེས་པའོ། ། དེ་ཡང་ཕྱོགས་ཆོས་ཀྱི་རབ་དབྱེ་
སྟོན་པའི་སྐབས་ཡིན་པ་ཉིད་ཀྱིས་ཕྱོགས་ཆོས་མཚན་ཉིད་པ་ཡིན་པ་
ལ་རྩོད་པ་མེད་དོ། །ཁ་ཅིག་རྗེས་འགྲོ་ཡང་མི་དགོས་ཏེ་ཕྱོགས་ཆོས་
དང་ལྡོག་པ་ཙམ་གྱིས་རྟགས་ཡང་དག་ཏུ་འགྱུར་ཏེ། དཔེར་ན་ཐུན་
མོང་མིན་པ་བཞིན་ཞེས་པའི་རྩོད་པ་སྤངས་པའི་དོན་དུ་ལྡོག་པ་རྗེས་
འགྲོ་ལ་མི་འཁྲུལ་བར་བསྒྲུབ་ནས་རྗེས་འགྲོའི་ཚུལ་མཚན་ཉིད་དུ་
དགོས་པར་བསྟན་པ་ཡིན་ནོ། །ཁ་ཅིག ཕྱོགས་ཆོས་དང་རྗེས་འགྲོ་
ཙམ་རྟགས་ཡང་དག་ཏུ་འགྱུར་ཏེ། གཞལ་བྱས་སྒྲ་མི་རྟག་པར་སྒྲུབ་
པ་བཞིན་ནོ་ཞེས་པའི་རྩོད་པ་སྤངས་པའི་དོན་དུ་རྗེས་འགྲོ་ལྡོག་པ་ལ་
མི་འཁྲུལ་བར་བསྒྲུབ་ནས་ལྡོག་པ་ཡང་མཚན་ཉིད་དུ་བསྟན་པ་ཡིན་
ནོ། ། རྟགས་ཡང་དག་ཡིན་ན་མི་མཐུན་ཕྱོགས་ལ་མེད་པར་ངེས་པའི་
སྒོ་ནས། རྟགས་ཀྱི་ནུས་ཡུལ་ངེས་པར་སྒྲུབ་པའི་དོན་དུ་ཕྱོགས་ཆོས་
ཅན་གསུམ་བསྟན་པ་ནི། ལྷག་ མ་ ལྡོག་ པའི་སྒྲུབ་བྱེད་ཡིན་ཞེས་
པའོ། །དེ་ཡང་དང་བོར་ལྡོག་ཁྱབ་གཙོ་བོར་བསྒྲུབ་ནས་རྩོད་གཞིའི་
སྟེང་དུ་མི་མཐུན་ཕྱོགས་ཙམ་བཅད་པ་ནུས་ཡུལ་དུ་ངེས་པར་བྱེད་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 65
ཡིན་ནོ། ། དེ་ལ་རྗེས་འགྲོ་གྲུབ་ཙམ་གྱིས་རྟགས་སུ་འགྱུར་ན། མི་
རྟག་པ་རྩོལ་མ་བྱུང་གི་རྟགས་སུ་འགྱུར་ལ། རྗེས་སུ་འགྲོ་ལྡོག་ཆ་
མཉམ་པས་རྟགས་སུ་འགྱུར་ན། རིག་བྱ་ཅན་མིན་པ་དེ་ཡང་མི་
རྟག་པ་སྒྲུབ་པའི་རྟགས་སུ་འགྱུར་རོ། ། རྗེས་འགྲོ་སྟོབས་དང་ལྡན་
ཞིང་ལྡོག་པ་སྟོབས་ཆུང་བ་ཡིན་ན། མི་རྟག་པ་རྩོལ་བྱུང་སྒྲུབ་པའི་
རྟགས་སུ་འགྱུར་རོ། །དེས་ན་ལྡོག་ཁྱབ་གཙོ་བོར་གྲུབ་པ་དགོས་སོ། །
འདི་ནི་ཆོས་ཀྱི་རྒྱལ་པོ་ཙོང་ཁ་བ་ཆེན་པོས་མཛད་པའི་ཚད་མའི་ལམ་
རིམ་ཡོད་དོ་ཞེས་ཟེར་བ་དེ་ཉིད་འཁྲུལ་མེད་ཡིན་མོད་ཀྱི། རྗེ་ཉིད་
ཀྱིས་མཛད་པའི་མཛད་བྱང་མི་སྣང་ན་འང་། ༧ རྗེའི་གསུང་
ཡིན་པར་གོར་མ་ཆག་གོ། ཞེས་སྐྱབས་མགོན་མཚུངས་མེད་དམ་པ་
ཡོངས་འཛིན་ཁྲི་རིན་པོ་ཆེ་རྣམ་པ་གསུམ་གྱིས་གསུངས་པས་ཡིད་ཆེས་
པའི་གནས་སུ་བྱ་རིགས་སོ། ། སྭསྟི། རྒྱལ་བསྟན་པད་ཚལ་ཕན་
བདེའི་དྲི་བསུང་ཅན། །བཤད་སྒྲུབ་འདབ་རྒྱས་རྣམ་གྲོལ་སྦྲང་རྩིའི་
བཅུད། །འགྲོ་ཀུན་སྤྱོད་ཕྱིར་སྐུ་འབུམ་བྱམས་པ་གླིང་། །ཆོས་སྡེ་ཆེ་
ནས་ཆོས་སྦྱིན་ཆར་འདི་སྤེལ། །



66
གནའ་དཔེ་གཅེས་བསྡུས་དཔེ་ཚོགས།
༄༅། །ཚད་མའི་ལམ་ཁྲིད་ཅེས་བྱ་བ་བཞུགས་སོ། །
རྒྱལ་ཚབ་རྗེས་མཛད།
གང་གི་ཡིད་མཁར་ལན་ཅིག་ ཤར་བས་ཀྱང་། །ལམ་གྱི་ཡན་
ལག་བརྒྱད་ལྡན་ཆུ་རྒྱུན་གྱིས། ། ཉོན་མོངས་ཚ་གདུང་མ་ལུས་སེལ་
མཛད་པའི། །འཇམ་དབྱངས་བླ་མའི་མགོན་ལ་གུས་པས་འདུད། །
ཐར་འདོད་ཐར་བར་འཇུག་པའི་སྒོ་གཅིག་པུ། །དངོས་སྟོབས་རིགས་
པས་རིགས་པའི་གཞུང་བཞིན་དུ། །ལེགས་པར་རྟོགས་ནས་གཞན་ལ་
ལེགས་འདོམས་པའི། །བླ་མའི་ཞབས་ལ་ཟོལ་མེད་སྤྱི་བོས་འདུད། །
དུས་གསུམ་རྒྱལ་བ་ཀུན་གྱིས་བགྲོད་པའི་ལམ། ། ཐར་དང་ ཐེག་་་་
མཆོག་ཇི་ལྟར་འཇུག་པའི་ཚུལ། ། རྣམ་འགྲེལ་མཛད་པའི་བཞེད་པ་
ཇི་བཞིན་དུ། །བླ་མའི་མན་ངག་དག་ལས་འདིར་དབྱེ་བྱ། ། ། དེ་ལ་
རྣམ་འགྲེལ་མཛད་པའི་དགོས་པ་ནི། ། རིགས་པའི་བསྟན་བཅོས་སྤྱིའི་
དགོས་པ་དང་བསྟུན་པའི་དོན་གཉིས་ བསྟན་པ་དང༌། སྐྱེས་བུ་་
གསུམ་གྱི་ལམ་གྱི་རིམ་པ་དངོས་ཤུགས་ལ་ཇི་ལྟར་འཕངས་པའི་ཚུལ་
དང༌། གྲོལ་བ་དོན་གཉེར་གྱི་ཚད་མའི་སྐྱེས་བུ་ལམ་གང་ནས་བྱོན་
པ་དང༌། དེ་ལྟར་བྱོན་པའི་ཤེས་བྱེད་གཉིས་ཀྱི་སྒོ་ནས་གཞུང་དང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 67 །
སྦྱར་བ་དང༌། ལམ་ཉམས་སུ་ལེན་པའི་ཚུལ་མདོར་བསྡུས་ནས་་་
བསྟན་པ་བཞིན་ཤེས་པར་བྱའོ། ། དེ་ལ་དང་བོ་ནི། རྣམ་འགྲེལ་
ལས། ཕན་པ་དང་མི་ཕན་པ་ཐོབ་པ་དང་སྤོང་བ་ནི་ངེས་པར་ཡང་
དག་པའི་ཤེས་པ་སྔོན་དུ་འགྲོ་བ་ཅན་ཡིན་པས་ཞེས་གསུངས་པས།
གནས་སྐབས་དང་མཐར་ཐུག་གི་ཕན་པ་མཐའ་དག་ཐོབ་ཅིང་མི་ཕན་
པ་མཐའ་དག་སྤོང་བ་ནི་ངེས་པར་ མི་འདོད་པའི་རྒྱུ་མཐའ་དག་་་་
འགོག་ཅིང་འདོད་པའི་རྒྱུ་མཐའ་དག་སྒྲུབ་པ་ལ་རག་ལས་ལ། དེ་
ཡང་དགག་སྒྲུབ་ཕྱིན་ཅི་མ་ལོག་པར་རྟོགས་པའི་ཤེས་རབ་ལ་རག་
ལས་ཤིང༌། དེ་ཉིད་དེ་སྟོན་པའི་བསྟན་བཅོས་ལའོ། ། རིགས་པའི་
བསྟན་བཅོས་སྤྱིའི་དོན་བསྡུ་ན། མངོན་སུམ་ཡང་དག་ལྟར་སྣང་
གཉིས། རྗེས་དཔག་ཡང་དག་ལྟར་སྣང་གཉིས། སྒྲུབ་ངག་ཡང་
དག་ལྟར་སྣང་གཉིས། སུན་འབྱིན་ཡང་དག་ལྟར་སྣང་གཉིས་ཏེ་
བརྒྱད་དུ་འདུས་ལ། དེ་ཡང་རང་གིས་ཡང་དག་པའི་དོན་རྟོགས་
པའི་ ཐབས་དང༌། གཞན་རྗེས་སུ་འཛིན་པའི་ ཐབས་གཉིས་སུ་་་
འདུས་ཏེ། སྔ་མ་དང་ཕྱི་མ་བཞི་བཞིའོ། །དེ་ལ་མངོན་སུམ་ལྟར་
སྣང་གིས་གྲུབ་པའི་དོན་མངོན་གྱུར་དང༌། རྗེས་དཔག་ལྟར་སྣང་
གིས་གྲུབ་པའི་དོན་ལྐོག་གྱུར་དུ་བསམས་ནས། དེ་དག་གིས་གྲུབ་
པའི་དོན་སྒོམ་ཡང་ཡང་དག་པའི་དོན་མངོན་དུ་གྱུར་པ་མི་སྲིད་དོ་
ཞེས་ལམ་གྱི་གོལ་ས་ཤེས་པའི་ཕྱིར་དུ་བསྟན་ལ། དེ་དག་སྤངས་
པའི་མངོན་རྗེས་ཀྱིས་གྲུབ་པའི་དོན་བསྒོམ་པ་ལས་ངེས་པར་ལེགས་པ་



68
གནའ་དཔེ་གཅེས་བསྡུས་དཔེ་ཚོགས།
དང༌། དེའི་རྟེན་མངོན་མཐོ་ཡང་རིམ་གྱིས་ཐོབ་པར་འགྱུར་རོ་ཞེས་
ཤེས་བར་བྱའོ། ། དེ་ལྟར་རང་གིས་དེ་ཁོ་ན་ཉིད་རྟོགས་པ་དག་ནི་
གཞན་རྗེས་སུ་འཛིན་པ་ལ་བརྩོན་པར་འགྱུར་ལ། དེ་ཡང་སུན་
འབྱིན་གྱི་སྒོ་ནས་གཞན་གྱི་ལོག་རྟོག་ཐེ་ཚོམ་གྱི་དོན་ ཅན་དུ་བྱེད་
དགོས་པས་སུན་འབྱིན་ལྟར་སྣང་འདི་ལྟ་བུས་སུན་འབྱིན་མི་ནུས་སོ་
ཞེས་གོལ་ས་བཅད་ནས་སུན་འབྱིན་ཡང་དག་བསྟན་པར་ཤེས་པར་
བྱའོ། །དེ་ལྟར་སུན་འབྱིན་གྱིས་གཞན་གྱི་དམ་བཅའ་ཐེ་ཚོམ་གྱི་དོན་
ཅན་དུ་བྱས་པ་ན་ཡང་དག་པའི་ཤེས་པ་བསྐྱེད་པའི་ཕྱིར་དུ་སྒྲུབ་ངག་
ཡང་དག་འགོད་པར་བྱེད་ལ། དེ་ཡང་བློ་དང་དོན་ལ་སྐྱོན་ཞུགས་
པའི་སྒྲུབ་ངག་གིས་ནི་གཞན་ལ་ རྟོགས་པ་བསྐྱེད་མི་ནུས་ཤིང་སྒྲའི་
སྐྱོན་ཞུགས་ན་རྒོལ་བ་རང་ཉིད་ཚར་བཅད་པར་བྱ་བར་འགྱུར་བས།
སྐྱོན་ཐམས་ཅད་དང་བྲལ་བའི་སྒྲུབ་ངག་བཀོད་པའི་སྒོ་ནས་གཞན་
རྗེས་སུ་གཟུང་བར་བྱ་བ་ཡིན་ནོ། ། །
གཉིས་པ་སྐྱེས་བུ་གསུམ་གྱི་ལམ་གྱི་རིམ་པ་དངོས་ཤུགས་ལ་
འདི ལྟར་འཕངས་ པའི་ཚུལ་ནི། བསྟན་བཅོས་འདིར་སྐྱེས་བུ་་་་
འབྲིང་ཆེན་པོའི་ལམ་གྱི་རིམ་པ་དངོས་སུ་བསྟན་ཅིང༌། ཆུང་ངུ་ནི་
དོན་གྱིས་འཕངས་པའམ། ཡང་ན་འབྲིང་གི་སྐབས་སུ་སྐྱེ་བ་ཕྱི་མ་
སྒྲུབ་པའི་རིགས་པས་དངོས་སུ་བསྟན་པར་བཤད་ཀྱང་འགལ་བ་མེད་
པར་སེམས་སོ། །དེ་ཡང་ལེའུ་གཉིས་པ་འདིར་ཆེད་དུ་བྱ་བའི་གདུལ་
བྱའི་དབང་དུ་བྱས་ནས་སྐྱེས་བུ་འབྲིང་གི་ལམ་རིམ་བསྟན་ལ། དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 69
རྗེས་སུ་འཛིན་པའི་ཚད་མའི་སྐྱེས་བུའི་དབང་དུ་བྱས་ནས་ཆེན་པོའི་
ལམ་རིམ་བསྟན་ཅིང་། ཆུང་ངུ་ནི་འབྲིང་གིས་འཕངས་པར་ཤེས་
པར་བྱ་སྟེ། དེ་ལ་ཐར་བ་དོན་དུ་གཉེར་བ་རྣམས་ཀྱིས་དགེ་བའི་
བཤེས་གཉེན་ལ་ངེས་པར་བསྟེན་པར་བྱ་བ་ཡིན་པས། སྟེན་བྱེད་
སློབ་མའི་མཚན་ཉིད།། བསྟེན་བྱ་དགེ་བའི་བཤེས་ཀྱི་མཚན་ཉིད།
དེས་དེ་ཇི་ལྟར་བསྟེན་པའི་ཚུལ། བསྟེན་པའི་ ཕན་ཡོན། མ་་་
བསྟེན་པའི་ཉེས་དམིགས་དང་ལྔའི་སྒོ་ནས་བསྟན་ཏེ། དེ་ཡང་དང་
བོ་ནི། མི་ཤེས་སྟོན་པར་བྱེད་པ་ལ། ། ཞེས་སོགས་རྐང་བ་བཞིས་
བསྟན་ཅིང་། གཉིས་པ་ནི། འདོད་པའི་དོན་ངོས་བཟུང་བ་དང་།
མི་འདོད་པ་བཀག་པ་གཉིས་ཀྱི་སྒོ་ནས། བླང་དང་ཞེས་སོགས་ཀྱིས་
བསྟན་ལ། གསུམ་པ་ནི། གོང་དུ་དེའི་ཕྱིར་དེའི་བསྒྲུབ་བྱ་ཞེས་
པས་བསྟན་ཏེ། ཐ་མ་གཉིས་ནི་དོན་གྱིས་འཕངས་ཏེ། དགེ་བའི་
བཤེས་གཉེན་དེ་བསམ་སྦྱོར་ཕྱིན་ཅི་མ་ལོག་པས་བསྟེན་པར་བྱས་ན་
འཁོར་བའི་འཇུག་ལྡོག་ཕྱིན་ཅི་མ་ལོག་པར་སྟོན་པ་འབྱུང་ལ། དེ་
ལས་ཤེས་པ་འབྱུང་ཞིང༌། དེ་ལས་ཉམས་སུ་ལེན་པ་འབྱུང་ལ། དེ་
ལས་འབྲས་བུ་སྡུག་བསྔལ་ཞི་བའི་ཕན་ཡོན་འབྱུང་ཞིང་རྒྱུ་དེ་དག་
ལོག་ན་འདོད་པའི་འབྲས་བུ་མི་འབྱུང་བར་མ་ཟད་མི་འདོད་པའི་
འབྲས་བུ་མང་བོ་འཕེལ་བར་འགྱུར་བའོ། ། དེ་ལ་དགེ་བའི་བཤེས་
གཉེན་འཚོལ་བའི་རྒྱུ་མཚན་ནི། ཕན་ཡོན་དང་ཉེས་དམིགས་དེ་
དག་མཐོང་ནས་ཡིན་ནོ། །དེ་ཡང་སྡུག་བསྔལ་གསུམ་དང་བརྒྱད་ལ་



70 ་ ་ གནའ་དཔེ་གཅེས་བསྡུས་དཔེ་ཚོགས།
སོགས་པའི་སྒོ་ནས་འཁོར་བའི་ཉེས་དམིབ།ས་བསམ་པ་ན་མེའི་འོབས་
སུ་ལྷུང་བ་བཞིན་དུ་དེ་ལ་འབྲལ་འདོད་དང་བྲལ་བ་དོན་གཉེར་་་་
བཅོས་མ་མིན་པ་སྐྱེས་པ་ན་ཐར་བ་དོན་གཉེར་ཞེས་བྱ་ཞིང་སྐྱེས་བུ་
འབྲིང་ཞེས་ཀྱང་བྱའོ། །དེ་ནི་འཁོར་བའི་འཇུག་ལྡོག་སྟོན་པའི་རིམ་
པས་ལེའུ་གཉིས་པའི་གཞུང་གོང་འོག་ཏུ་སྟོན་ལ། སྐྱེས་བུ་དེ་ཉིད་
འཁོར་བའི་ཕུན་ཚོགས་ཙམ་ལ་ཡིད་འབྱུང་སྐྱེས་པ་ན་ཚེ་འདིའི་ཕུན་
ཚོགས་ལ་དོན་གཉེར་སྐྱེ་བའི་སྐབས་མེད་ཅིང༌། ཐར་བ་དེ་ཡང་ཚེ་
གཅིག་ཙམ་གྱིས་མི་འགྲུབ་པས་དེ་སྒྲུབ་པའི་རྟེན་དལ་འབྱོར་རྣམ་པར་
དག་པ་སྐྱེ་བ་དུ་མར་བརྒྱུད་དགོས་པར་ཤེས་ནས་འཇིག་རྟེན་ཕྱི་མ་
དོན་གཉེར་ཤིན་ཏུ་ནས་ཀྱང་སྐྱེ་བས་སྐྱེས་བུ་ཆུང་ངུའི་ལམ་ལ་ཅི་ནས་
ཀྱང་མཁས་དགོས་པར་ཤེས་པར་བྱའོ། ། ཐར་བ་ཞེས་པའི་ རང་་་་
བཞིན་ཅི། དེ་སྒྲུབ་པའི་རྟེན་ལྷ་མིའི་གོ་འཕང་ལ་དོན་གཉེར་སྐྱེ་བ་
དང་འཁོར་བ་ཙམ་ལ་ཡིན་འབྱུང་སྐྱེའོ། ། ཞེས་པ་ཡང་རྣ་བར་མི་་
འོངས་པའི་ཚིག་གོ་ཞེ་ན། དེ་ལ་ཐར་བ་ནི་དགག་བྱ་ཉེ་བར་ཞི་བ་
ཙམ་གྱི་མེད་པར་དགག་པ་ཡིན་ལ། དེ་ཡང་དགག་བྱ་ཤེས་བྱ་ལ་མི་
སྲིད་པ་གང་ཟག་དང་ཆོས་ཀྱི་བདག་བཀག་པ་ལྟ་བུ་མིན་ཏེ། དེ་ནི་
གཉེན་པོ་སྒོམ་པའི་འབད་པ་ལ་མི་ལྟོས་པའི་ཕྱིར། ཤེས་བྱ་ལ་སྲིད་
ཀྱང་ཚེར་མ་འདོན་པ་འམ་བུམ་པ་བཀག་པ་ལྟ་བུ་མིན་གྱི་གཉེན་པོ་
བསྒོམས་པའི་སྟོབས་ཀྱིས་སྡུག་བསྔལ་ཀུན་ཉེ་བར་ཞི་བ་ཡིན་ལ། དེ་
ཡང་ཉོན་མོངས་པའི་ཕུང་བོ་ཉིད་མཚམས་སྦྱོར་བ་ཉེ་བར་ཞི་བ་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 71 །
9.
༦
ལ། དེ་ཡང་སྔ་མའི་ལས་ཉོན་གྱི་འབྲས་བུ་སྡུག་བསྔལ་དང་བཅས་
པ་ལྷག་བཅས་དང༌། དེ་མེད་པ་ལྷག་མེད་གཉིས་ཡིན་ནོ། །འཁོར་
བ་ལ་འབྲལ་འདོད་མ་སྐྱེས་པར་ཐར་པ་དོན་གཉེར་གྱི་བློ་སྐྱེ་བ་མི་སྲིད་
ཅིང་། འབྲལ་འདོད་སྐྱེས་པ་ཙམ་གྱིས་ཀྱང་དེ་དང་འབྲལ་བར་བྱེད་
མི་ནུས་པས་ཐར་བ་སྒྲུབ་པའི་རྟེན་ལྷ་མིའི་གོ་འཕང་བསྐལ་བ་བརྒྱ་ལ་
སོགས་པའི་བར་དུ་བརྒྱུད་དགོས་པས་གནས་ སྐབས་ཀྱི་ཐོབ་བྱར་་་་
བཟུང་བར་བྱ་བ་ཁོ་ན་ཡིན་ཏེ། རང་གི་མིག་སྐྱོན་ཅན་དུ་མཐོང་
ཡང་དེས་ལམ་བགྲོད་པ་བཞིན་ནོ། །ཇི་སྐད་བཤད་པའི་གྲོལ་བ་དོན་
གཉེར་དེ་རྗེས་སུ་འཛིན་པ་ལ་ཡང་བདེན་བཞིའི་གནས་ལུགས་ལ་བློ་
མི་གསལ་བའི་སྤང་བྱ་ལྷག་མ་མ་ལུས་པར་སྤངས་པ་དགོས་ལ། དེ་
ལ་བདག་མེད་རྟོགས་པའི་ ཤེས་རབ་བསྐལ་བ་མང་བོར་གོམས་པ་
མཐར་ཕྱིན་པར་བྱ་དགོས་ལ། དེ་ཡང་བརྩེ་བ་སྙིང་རྗེ་ཆེན་པོ་སྔོན་
དུ་འགྲོ་བ་ལ་བལྟོས་པས་སྐྱེས་བུ་ཆེན་པོའི་ལམ་གྱི་རིམ་པ་ལེའུ་གཉིས་
པར་རགས་པ་ཙམ་ཞིག་བསྟན་ཅིང་ཆོས་ཀྱི་བདག་མེད་གཏན་ལ་
འབེབས་ཚུལ་ནི་ལེའུ་གསུམ་པའི་སྐབས་སུ་འཆད་པར་འགྱུར་རོ། །
གཉིས་པར་མི་སྟོན་པའི་རྒྱུ་མཚན་ནི་གྲོལ་བ་ཙམ་དོན་དུ་གཉེར་བའི་
དབང་དུ་བྱས་ནས་མ་བསྟན་ལ། ཤེས་སྒྲིབ་ཀྱང་བདེན་བཞི་ལ་བློ་
མི་གསལ་བའི་ཉོན་མོངས་ཅན་མིན་པས་མི་རྟག་པ་ཙམ་ཞིག་བསྟན་
པ་ཡིན་ནོ། །འོ་ན་བརྩེ་བ་ཡང་མི་སྟོན་པར་འགྱུར་ཞེ་ན། སྐྱོན་མེད་
དེ། གཞན་གྱི་དོན་དུ་བདེན་བཞིའི་གནས་ལུགས་གོམས་པར་བྱེད་



གནའ་དཔེ་གཅེས་བསྡུས་དཔེ་ཚོགས།
པ་ལ་བརྩེ་བ་ངེས་པར་སྔོན་དུ་འགྲོ་བར་ཤེས་པར་བྱ་དགོས་སོ། །
གསུམ་པ་ གྲོལ་བ་དོན་གཉེར་ གྱི་ཚད་མའི་སྐྱེས་བུ་ལམ་གང་
ནས་བྱོན་པ་དང་། དེ་ལྟར་བྱོན་པའི་ཤེས་བྱེད་གཉིས་ཀྱི་སྒོ་ནས་
གཞུང་དང་སྦྱར་བ་ལ་ཚད་མའི་སྐྱེས་བུའི་སྒྲུབ་བྱེད་དང༌། དེ་ཉིད་
གཞུང་དང་སྦྱར་བ་གཉིས་སོ། །དང་བོ་ནི། དོན་གཉིས་ཕུན་སུམ་
པའི་ཚོགས་པའི་གང་ཟག་དེ་ནི་ཚད་མའི་སྐྱེས་བུ་ཡིན་ལ། དེ་ཡང་
རྒྱུ་རྐྱེན་གང་ལ་ཡང་མི་ལྟོས་ན་སྔར་ཚད་མར་མ་གྱུར་པའི་ཕྱིས་འབད་
ཀྱང་ཚད་མར་མི་འགྱུར་བས་རྒྱུ་ཕུན་སུམ་ཚོགས་པའང་བསམ་པ་དང་
སྦྱོར་ བ་ ཕུན་ སུམ་ ཚོགས་ པ་ གཉིས་ སུ་ འདུས་ ལ། བསམ་ པ་ ནི།
ཐུགས་རྗེ་ཆེན་པོ་ཡིན་ལ། སྦྱོར་བ་ཕ་རོལ་ ཏུ་ ཕྱིན་པ་དྲུག་གིས་་
བསྡུས་ཤིང་དེའི་ནང་ནས་ཤེས་རབ་ཀྱི་ཕ་རོལ་ཏུ་ཕྱིན་པ་གཙོ་བོ་ཡིན་
པས། བདག་མེད་རྟོགས་པའི་ཤེས་རབ་ཉིད་བསྟན་ཏོ། །དེ་ཡང་
ལེའུ་གཉིས་པར་གང་ཟག་གི་བདག་མེད་ཙམ་སྟོན་པ་ནི། གྲོལ་བ་
དོན་གཉེར་ལ་ཉེ་བར་མཁོ་བའི་དབང་དུ་བྱས་པར་བརྗོད་ཟིན་ཏོ། །
ཚད་ མར་ གྲུབ་ ཚུལ་ ནི་ ལུགས་ འབྱུང༌ ལུགས་ ལྡོག་ ཅེས་ པའམ།
འབྱུང་རུང་དང་བྱུང་ཟིན་དཔོག་པ་ཞེས་མིང་ཇི་ལྟར་སྦྱོར་ཡང་སླ་ཡི།
དོན་ནི་དེ་ཕྱིར་ཚད་ཡིན་ཞེས་པ་ཡན་གྱིས་སྟོན་པ་ལམ་གང་ནས་བྱོན་
ནས་ངོ་བོ་ཅི་འདྲ་བར་འཁྲུངས་པའི་ཚུལ་སྟོན་པར་བྱེད་ལ། ཡང་
ན་སྐྱོབ་ཅེས་པ་མན་ཆད་ཀྱིས་དེ་ལྟར་ཡིན་པའི་ཤེས་བྱེད་སྟོན་པར་
བྱེད་པ་ཡིན་པས། བརྩེ་བ་སྙིང་རྗེ་ཆེན་པོ་ཆོས་ཅན། ཁྱོད་བསྒོམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 73
བྱའི་དོན་ལ་གསལ་བ་རབ་ཀྱི་མཐར་ཐུག་པར་འགྲོར་རུང་སྟེ། རྟེན་
བརྟན་གོམས་ཟིན་འབད་པ་སྐྱར་མ་ལ་མི་ལྟོས་པར་འབད་པ་སྔ་མས་
རིགས་འདྲ་ཕྱི་མ་ལ་ཕན་འདོགས་ནུས་པ་ཡིན་པའི་ཕྱིར། དཔེར་ན།
འདོད་ཆགས་གོམས་པ་བཞིན། བརྩེ་བ་དེ་ལྟ་བུ་དང་ལྡན་པའི་བྱང་
སེམས་ཆོས་ ཅན། བདེན་བཞིའི་གནས་ལུགས་མ་ལུས་པ་མཁྱེན་
པའི་མཁྱེན་པ་མཐར་ཐུག་ལ་འབད་པ་བྱེད་པར་རིགས་ཏེ། གཞན་
གྱི་སྡུག་བསྔལ་མཐའ་དག་གཞོམ་པར་བཞེད་པའི་སེམས་དཔའ་ཡིན་
པའི་ཕྱིར། མཁྱེན་པ་མཐར་ཐུག་དེ་ལྟ་བུ་དང་ལྡན་པའི་གང་ཟག་
ཆོས་ཅན། གཞན་ལ་བདེན་བཞིའི་གནས་ལུགས་སྟོན་པ་ལ་ཚད་
མའི་སྐྱེས་བུ་ཡིན་ཏེ། ཁྱད་པར་གསུམ་ལྡན་གྱི་མཁྱེན་པ་མངའ་བའི་
གང་ཟག་ཡིན་པའི་ཕྱིར། དེ་ཆོས་ཅན། ཚད་མའི་སྐྱེས་བུ་ཡིན་ཏེ།
ཐབས་དང་ཤེས་རབ་ཁྱད་པར་བ་བསྒོམས་པའི་སྟོབས་ཀྱིས་དོན་་་་
གཉིས་ཕུན་ཚོགས་མངའ་བའི་སྟོན་པ་ཡིན་པའི་ཕྱིར། དེ་ལྟར་ཡིན་
པར་གང་ལས་ཤེས་ཤེ་ན། རྗོད་བྱེད་རྒྱས་འབྲིང་བསྡུས་གསུམ་ཆོས་
ཅན། ཁྱད་པར་གསུམ་ལྡན་གྱི་མཁྱེན་པ་རྣམ་དག་སྔོན་དུ་སོང་སྟེ།
བདེན་བཞིའི་གནས་ལུགས་ཕྱིན་ཅི་མ་ལོག་པར་སྟོན་པའི་རྗོད་བྱེད་
རྣམ་དག་ཡིན་པའི་ཕྱིར། མཁྱེན་པ་དེ་ལྟ་བུ་དང་ལྡན་པའི་གང་
ཟག་ཆོས་ཅན། གཞན་གྱི་དོན་དུ་བདེན་བཞིའི་གནས་ལུགས་ལ་
གོམས་པར་མཛད་པ་ཡིན་ཏེ། ཁྱད་པར་གསུམ་ལྡན་གྱི་མཁྱེན་པ་
མངའ་བའི་ཕྱིར། དེ་ཆོས་ཅན། བརྩེ་བ་སྙིང་རྗེ་ཆེན་པོ་སྔོན་དུ་



74
གནའ་དཔེ་གཅེས་བསྡུས་དཔེ་ཚོགས།
སོང་སྟེ། སྔ་མའི་བསྒྲུབ་བྱའི་ཆོས་དེའི་ཕྱིར། རྟགས་དེ་དག་གི་
ཚུལ་སྒྲུབ་པ་ནི་རྒྱས་པར་འཆད་པར་འགྱུས་བས་འདིར་མ་སྤྲོས་སོ། །
གཉིས་པ་དེ་ཉིད་གཞུང་དང་སྦྱར་བ་ལ། སྟོན་པ་ལམ་གང་
ནས་བྱོན་པའི་ཚུལ་གཞུང་དང་སྦྱར་བ་དང༌། དེ་ལྟར་བྱོན་པའི་
ཤེས་བྱེད་སྦྱོར་གཞུང་དང་སྦྱར་བ་གཉིས་ཀྱི་དང་བོ་ལ། ཁྱད་པར་
གྱི་གཞི་དང་། ཁྱད་པར་གྱི་ཆོས་གཉིས་ཀྱི་དང་བོ་ནི། ཚད་མར་
གྱུར་པ་ཞེས་བསྟན་པའི་ཚད་མའི་སྐྱེས་བུ་ཉིད་ཡིན་ཏེ། རྒྱུ་དང་
འབྲས་བུའི་ཁྱད་པར་ཀུན་དེའི་ཡན་ལག་ཏུ་ཉེ་བར་མཁོ་བའི་ཕྱིར།
སྟོན་པ་ཚད་མར་སྒྲུབ་པ་ལ་ཡང་ཚད་མའི་མཚན་ཉིད་དང་མཚན་
གཞི་དང་། མཚན་གཞི་ལ་མཚན་ཉིད་ངེས་པར་བྱེད་པའི་ཚད་མ་
དང༌། ཡུལ་གང་ལ་ཚད་མར་གྱུར་པའི་ཚུལ་རྣམས་ཤེས་དགོས་པས།
དེའི་ ཕྱིར་ དུ། ཚད་ མ་ སླུ་ མེད་ ཅན་ ཤེས་ པ། ། ཞེས་ པ་ ནས།
དཔྱད་ཕྱིར་རོ་ཞེས་པའི་བར་གྱི་གཞུང་བཀོད་པ་ཡིན་ལ། དེ་ཡང་
ཡོངས་སུ་བཅད་པའི་དོན་ལ་གསར་དུ་སླུ་བ་མེད་པ་དེ་ནི་ཚད་མ་ཡིན་
ལ། དེ་ནི་རང་གི་མཚན་གཞི་ཁོ་ན་ལ་འཇུག་གི་གཞན་ལ་མི་འཇུག་
པས། མ་ཁྱབ་པ་དང་ཁྱབ་ཆེས་པའི་སྐྱོན་མེད་ཅིང་། ཚད་མ་དེ་
ལྟ་བུ་རྒྱུད་ལ་སྐྱེས་པའི་འབྲས་བུ་ནི་མ་ཆོད་པ་དང་ཆོད་པའོ། ། མ་
ཆོད་པའི་འབྲས་བུ་ནི་རང་གི་གཞལ་བྱ་རྟོགས་པ་དེ་ཉིད་ཡིན་ལ།
ཆོད་པའི་འབྲས་བུ་ནི་རྟོགས་པ་དེ་ལ་བརྟེན་ནས་ཞུགས་ཤིང་བླང་
དོར་བྱས་ནས་དོན་ཐོབ་པའོ། ། རྟོག་ལྡན་འཇུག་པའི་དགོས་པ་ཡང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 75
འདོད་པའི་འབྲས་བུ་ཐོབ་ཅིང་། མི་འདོད་པའི་འབྲས་བུ་སྤང་བར་
བྱ་བའི་ཆེད་ཡིན་པས་འབྲས་བུ་སྒྲུབ་ནུས་ཀྱི་རྒྱུ་ལ་མ་བསླུས་ན་ཚད་
མར་འགྱུར་གྱི་དོན་བྱེད་མི་ནུས་པ་ནི་མ་ཡིན་ནོ། ། ཅི་དངོས་པོ་མེད་
པ་རྟོགས་པའི་ཚད་མ་ཡང་ཡོད་པ་མ་ཡིན་ནམ། ཇི་ལྟར་རང་་་་
མཚན་ལ་མི་སླུ་བ་ཁོ་ནར་འཇོག་ཅེ་ན། དོན་འདི་ནི་འདི་ལྟར་་
རིགས་ཏེ། དངོས་སུ་ཕྱི་རོལ་མི་འཇལ་བའི་ཚད་མ་ཡོད་ཀྱང་རྟོག་
ལྡན་དཔྱད་པ་བྱེད་པ་ན། བུམ་མེད་ཚད་མས་གྲུབ་ནས་དགོས་པ་
ཡོད་ན་ལེན་པ་ལ་འཇུག་ལ། མེད་ན་རྟོག་ལྡན་ལེན་པ་ལ་མི་འཇུག་
གི་བུམ་པ་མེད་པར་རྟོགས་པ་ཙམ་གྱིས་ནི་ད་གོས་པ་ཅི་ཡང་མི་འགྲུབ་
བོ། ། དེ་བཞིན་དུ་བདག་ཡོད་མེད་དཔྱད་ནས་མེད་པར་རྟོགས་ན།
དེ་ཉིད་གོམས་པར་བྱས་པས་མི་འདོད་པའི་འབྲས་བུ་ལྡོག་ཅིང་འདོད་
པའི་འབྲས་བུ་འགྲུབ་པར་མཐོང་ནས་བདག་མེད་བསྒོམ་པ་ལ་འཇུག་
གི་འབྲས་བུ་མེད་ན་གཞན་བཀག་པ་ཙམ་གྱིས་ནི་ངལ་བ་ཙམ་སྙིང་
བོར་ཟད་དོ། །རྟོག་པ་དང་མི་ལྡན་པ་དག་ཀྱང་འབྲས་བུ་མཐོང་ནས་
རྒྱུ་ལ་འཇུག་པར་དམིགས་ན་རྟོག་པ་དང་ལྡན་པ་དག་གི་བྱ་བ་ལ་ནི་
འབྲས་བུའི་དོན་ཡོད་པ་ངེས་པ་ཁོ་ནར་ཁས་བླངས་དགོས་སོ། །དེས་
ན། དགག་སྒྲུབ་བྱེད་པའི་རྟོག་ལྡན་ནི་དངོས་པོ་འདོད་པས་་་་
དམིགས་པའི་ཞེན་ཡུལ་དུ་བྱས་པར་རྣམ་པ་ཐམས་ཅད་དུ་ངེས་སོ་
ཞེས་བྱ་བ་འདི་ལེགས་པར་གྲུབ་པ་ཡིན་ནོ། །
དེ་ལྡན་བཅོམ་ལྡན་ཚད་མ་ཉིད་ཅེས་པས་ནི། ཚད་མའི་སྐྱེས་



16
གནའ་དཔེ་གཅེས་བསྡུས་དཔེ་ཚོགས།
བུ་ཡང་ཇི་སྐད་བཤད་པའི་མི་སླུ་བ་དང་ལྡན་ནོ་ཞེས་སྟོན་པ་ཡིན་
ནོ། །དེའི་རྗེས་སུ་མཚན་ཉིད་དེ་དང་ལྡན་པའི་ཚད་མའི་སྐྱེས་བུ་དེ་རྒྱུ་
དང་བཅས་པའམ་འོན་ཏེ་རྒྱུ་མེད་རྒྱུ་ཡོད་ན་ཡང་དེ་ལ་ནན་གྱིས་
འཇུག་པར་ནུས་སམ་མི་ནུས་སྙམ་དུ་དོགས་པ་ན། མ་སྐྱེས་པ་ནི།
ཞེས་པ་རྐང་བ་གསུམ་གྱིས་ཚོགས་གཉིས་ཀྱི་རྒྱུ་ལ་བརྟེན་ནས་སྔར་
ཚད་མར་མ་གྱུར་པ་ཕྱིས་ཚད་མར་གྱུར་པ་ཡིན་པས་གོ་འཕང་དེ་ཐོབ་
རྣམ་བཅད་ལ་རྟག་པ་ཡིན་ན། སྔར་ཚད་མ་ཡིན་པ་ཕྱིས་ཚད་མར་
གྱུར་ པ་ དང་ གཞལ་ བྱ་ གསར་ དུ་ རྟོགས་ པའི་བྱ་ བ་ བྱེད་ པ་ དང་།
ཚད་མ་རྟོགས་པའི་སྒྲུབ་བྱེད་དང་། རྟག་པ་དེ་ཉིད་འབྲས་བུ་ཀུན་
གྱི་རྒྱུ་བྱེད་དུ་མི་རིགས་ སོ་ཞེས་པ། ཚད་མ་རྟག་པ་ཞེས་པ་ནས།
མ་ཡིན་ཁྱད་པར་མེད་ཕྱིར་རོ། །ཞེས་པའི་བར་གྱིས་བསྟན་ཏོ། །ཡང་
ཚད་མའི་སྐྱེས་བུ་ཡིན་ན། སྲིན་བུའི་གྲངས་སོགས་ཀྱང་མ་ལུས་པར་
ཤེས་དགོས་པ་ཡིན་ན། དེ་ལྟ་བུའི་སྐྱེད་བྱེད་ཀྱི་རྒྱུ་ཤེས་བྱེད་ཀྱི་རྒྱུ་
མཚན་འགའ་ཡང་མེད་པས་སུ་གང་གིས་ཀྱང་དེ་ལྟ་བུ་ལ་འབད་པ་ལ་
འབྲས་བུ་མེད་དོ་སྙམ་དུ་དོགས་པ་ན་སྲིན་བུའི་གྲངས་མཁྱེན་པས་ནི་
ཁོ་བོ་ལ་དགོས་ པ་ཅུང་ཟད་ཀྱང་མེད་ཀྱི། བདེན་བཞིའི་ གནས་
ལུགས་མཁྱེན་པ་དགེ་བའི་བཤེས་གཉེན་དུ་བཙལ་བར་བྱ་བ་ཡིན་ལ།
དེ་མཁྱེན་པ་ཡང་ཚད་མས་གྲུབ་བོ། ། ཞེས་སྟེན་བྱེད་སློབ་མའི་མཚན་
ཉིད་ སྟོན་ པ་ ནི། ཚད་ མ་ ལྐོག་ གྱུར་ ཞེས་ སོགས་ ཀྱིས་ བསྟན་ ཏེ།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 77
དོན་སྔར་བཤད་ཟིན་ཏོ། །
གཉིས་པ་ཁྱད་པར་གྱིས་ཆོས་ལ་རྒྱུ་ཕུན་ཚོགས་དང་འབྲས་བུ་
ཕུན་ཚོགས་གཉིས་ཀྱི་དང་བོ་ལ། བསམ་པ་ཕུན་ཚོགས་དང་སྦྱོར་བ་
ཕུན་ཚོགས་གཉིས། དང་བོ་ལ་དངོས་དང་ལོག་པར་རྟོག་པ་བསལ་
བའི་སྒོ་ནས་བསྟེན་པར་སྒྲུབ་པ་གཉིས་སོ། །དང་བོ་ནི། སྒྲུབ་བྱེད་
ཐུགས་རྗེ་གོམས་ལས་དེ། །ཞེས་པས་བསྟན་ཏོ། ། ཚད་མའི་རྒྱུ་དང་བོ་
ནི་སེམས་ཅན་མཐའ་དག་ལ་དམིགས་ནས་སྡུག་བསྔལ་དང་བྲལ་བར་
འདོད་པའི་རྣམ་པ་ཅན་གྱི་སྙིང་རྗེ་ཆེན་པོ་ཡིན་ལ། དེ་ཡང་སྐྱེ་བ་དུ་
མར་གོམས་པ་ལས་ཡིན་ནོ། །གཉིས་པ་ལ་སྐྱེ་བ་དུ་མར་གོམས་ནུས་སུ་
སྒྲུབ་པ་དང༌། གོམས་པ་མཐའ་མེད་དུ་འཕེལ་རུང་དུ་སྒྲུབ་པ་་་
གཉིས་ཀྱི་དང་བོ་ནི། བློ་ནི་ལུས་ལ་ཞེས་པ་མན་ཆད་ཀྱིས་བསྟན་ཏེ།
དེ་ཡང་ཐེག་པ་ཆེན་པོའི་རིགས་ཅན་ནམ་ཡང་ནི་གྲོལ་བ་ཙམ་དོན་དུ་
གཉེར་བ་ཡིན་ན། རང་ལ་དོགས་པ་གཉིས་སྲིད་དེ། ཅི་བདག་གི་
ཐབས་ ཤེས་ འདི་ དག་ སྐྱེ་ བ་ གཞན་ དུ་ གོམས་ པར་ བྱེད་ནུས་ སམ།
འོན་ཏེ་མི་ནུས། གལ་ཏེ་ནུས་ན་མཐའ་མེད་དུ་འཕེལ་བར་འགྱུར་
རམ་མི་འགྱུར་སྙམ་པའོ། །དེ་ལ་དང་བོ་ནི། སྐྱེ་བ་སྔ་ཕྱི་སྒྲུབ་པའི་
སྒོ་ནས་ངེས་པར་བྱེད་ལ། གཉིས་པ་ནི། དེ་དང་གོམས་ཟིན་པའི་
འབད་རྩོལ་སྐྱར་མ་ལ་མི་ལྟོས་པར་སྒྲུབ་པ་གཉིས་ཀྱི་སྒོ་ནས་ངེས་པར་
བྱེད་དོ། ། འདི་དག་ཀྱང་ཕན་འདོགས་པ་ལ་སྦྱོར་ཡང་རང་རྒྱུད་ལ་
དོགས་པ་སྲིད་པས་གཙོ་བོར་རང་ལ་ངེས་པ་བསྐྱེད་པའི་ཡན་ལག་ཏུ་



78
78་ གནའ་དཔེ་གཅེས་བསྡུས་དཔེ་ཚོགས།
གཞུང་འདི་དག་བཀོད་པར་རྣམ་པ་ཐམས་ ཅད་དུ་གཟུང་བར་་་་་་
བྱའོ། ། རང་གི་འདི་ལྟར་དཔྱད་ནས་ཐར་བ་ལ་འཇུག་ན་ཚད་མའི་
སྐྱེས་བུ་དོན་མེད་པར་འགྱུར་རོ་ཞེ་ན། སྐྱོན་མེད་དེ། སློབ་དཔོན་
བདག་ཉིད་ཆེན་པོས་ཚད་མའི་སྐྱེས་བུ་ལམ་འདི་ལྟ་བུ་བགྲོད་ནས་
གྲོལ་བ་དོན་དུ་གཉེར་བ་དག་དངོས་སུ་རྗེས་སུ་བཟུང་སྟེ། ལམ་ལ་
དཀྲི་བའི་ཚུལ་ཡང་འཁོར་བའི་འཇུག་ལྡོག་བསྟན་པ་འདི་ལྟ་བུའི་སྒོ་
ནས་ཡིན་ལ། ཕྱིས་འཇུག་གི་དགེ་བའི་བཤེས་གཉེན་གདུལ་བྱ་ལམ་
ལ་དཀྲི་བར་འདོད་པ་དང་ཡང་རང་ཉིད་སྔོན་གྱི་གོམས་པའི་སྟོབས་
ཀྱིས་ལམ་ལ་སྤྱོད་པའི་མཐུ་ཡོད་པ་དག་གིས་ཀྱང་ཚུལ་འདིས་དཔྱད་
པར་བྱའོ། །ཞེས་ངེས་པར་བསྟན་པ་ཁོ་ན་ཡིན་ནོ། །འདི་ལ་སྐྱེ་བ་སྔ་
ཕྱི་ཡོད་པའི་སྒྲུབ་བྱེད་བསམ་པ་དང༌། མེད་པ་ལ་གནོད་བྱེད་
བསམ་པ་དང་། ལུས་བློའི་རྟེན་ཡིན་པ་ལ་གནོད་པ་སྤང་བ་གསུམ་ །
གྱིས་ཤེས་པར་བྱའོ། ། དང་བོ་ནི། སྐྱེས་བུ་འཆི་ཁ་མའི་མིག་སོགས་
དབང་བློ་དང་ཡིད་བློའམ། ཡང་ན་ཡིད་བློ་ཆོས་ཅན། རིགས་
འདྲ་ཕྱི་མ་མཚམས་སྦྱོར་ཏེ། རིག་པ་ཡིན་པའི་ཕྱིར། དཔེར་ན།
ད་ལྟར་གྱི་རིག་པ་བཞིན། དེ་བཞིན་དུ། སྐྱེས་མ་ཐག་པའི་རིག་པ་
ཆོས་ཅན། རིག་པ་སྔ་མ་སྔོན་དུ་སོང་སྟེ། རིག་པ་ཡིན་པའི་ཕྱིར།
ད་ལྟར་གྱི་རིག་པ་བཞིན། དེ་ལྟ་མ་ཡིན་པར་འབྱུང་བའི་བདག་
ཉིད་ཀྱིས་ལུས་ཀྱི་ཉེར་ལེན་ནམ་བདག་རྐྱེན་བྱས་ན། འབྱུང་བ་ཀུན་
སྲོག་ཆགས་སུ་ ཐལ་བར་འགྱུར་རོ། ། ཞེས་ པ། མ་ཡིན་རྟེན་ནི་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 79
བཀག་ཕྱིར་རོ། ། ཞེས་པ་ནས། ཀུན་འགྱུར་ཁྱད་ པར་ མེད་ཕྱིར་
རོ། ། ཞེས་པའི་བར་གྱིས་བསྟན་ཏོ། ། གཉིས་པ་ནི། སྐྱེས་མ་ཐག་
པའི་རིག་པ་དེ་རྒྱུ་མེད་དམ་འོན་ཏེ་ཡོད། དང་བོ་ལྟར་ན། རྟོག་
ཏུ་ཡོད་པའམ་ཡང་ན་རྟག་ཏུ་མེད་པར་ཐལ། རྒྱུ་མེད་དུ་འབྱུང་
བའི་ཕྱིར། ཁྱབ་སྟེ། རེས་འགའ་ཡོད་རེས་འགའ་མེད་ཀྱི་དངོས་
བོ་ངེས་པར་ རྒྱུ་ལས་སྐྱེས་ པའི་ ཕྱིར། རྒྱུ་ དང་ བཅས་ པ་ཡིན་ན།
རང་གི་ངོ་བོ་རྟག་པའམ་མི་རྟག་པ་ཡིན། དང་བོ་ལྟར་ན། རྟག་
པ་ཆོས་ཅན། དངོས་པོས་སྟོང་སྟེ། རིམ་དང་ཅིག་ཅར་དུ་དོན་
བྱེད་པས་སྟོང་བའི་ཕྱིར། རྟག་པ་ལ་དངོས་ པོ་ ཕར་བཀག་པས་
དངོས་པོ་ལ་མི་རྟག་པས་ཚུར་ཁྱབ་པ་གྲུབ་པ་ཡིན་ནོ། ། མི་རྟག་པ་
ཡིན་ན་ཡང་རང་དབང་དུ་འབྱུང་ན་རྒྱུ་མེད་ཀྱི་ཕྱོགས་སུ་འགྱུར་ལ།
རྒྱུ་གཞན་དག་གིས་འབྱུང་ན་བེམ་རིག་གཉིས་སུ་འདུས་པས་བེམ་པོ་
ཁྱད་པར་བ་ལས་སྐྱེ་བ་བརྟགས་ལ་དགག་པ། རིག་པ་ལས་སྐྱེ་བ་
སྒྲུབ་པ། བེམ་པོ་ཙམ་ལས་སྐྱེ་བ་བརྟགས་ལ་དགག་པའོ། །དང་བོ་
ལ། དུས་མི་མཉམ་པའི་རྟེན་དང་བརྟེན་པར་འདོད་པ་དགག་པ།
དུས་མཉམ་རྟེན་དང་བརྟེན་པར་འདོད་པ་དགག་པའོ། ། དང་བོ་ལ།
ལྷན་ཅིག་བྱེད་རྐྱེན་ཡིན་པ་དགག་པ་དང༌། ཉེར་ལེན་ཡིན་་་་
དགག་པའོ། ། དང་བོ་ལ། ལུས་ཡིད་བློའི་བདག་རྐྱེན་ཡིན་ ་་་་
དགག་པ་དང༌། གནས་སྐབས་ལ་ཕན་ཐོགས་ཀྱང་ཡིད་བློའི་ལྡོག་
བྱེད་དུ་མི་འགྱུར་བར་བསྟན་པའོ། ། དང་བོ་ལ། བདག་རྐྱེན་ཡིན་



80
གནའ་དཔེ་གཅེས་བསྡུས་དཔེ་ཚོགས།
ན། ལུས་མི་རྟག་ པའམ་རྟག་པ་བདག་རྐྱེན་ཡིན། དང་ བོ་ མི་
རིགས་ཏེ། དབང་བོ་ལ་གནོད་ཀྱང་ཡིད་བློ་གཞན་དུ་འགྱུར་བའི་
ངེས་པ་མ་མཐོང་བ་དང༌། དེ་ལས་ལོག་པར་མཐོང་ཞིང་། དེ་ལྟ་
ན་ཡང་ཡིད་བརྟེན་མེད་དུ་ཐལ་བ་མེད་ལ། དེས་ན་སྐྱེ་བ་ཕྱི་མ་གྲུབ་
ཅིང་ལུང་རིགས་གང་ནས་ཡང་གནོད་པ་མེད་པ། དབང་རྣམས་
ཞེས་པ་ནས། དེ་ཕྱིར་ཕན་ཚུན་རྒྱུ་ཅན་ཡིན། །ཞེས་པའི་བར་གྱིས་
སྟོན་ནོ། ། རྟག་པ་རྐྱེན་ལ་ལྟོས་མེད་ཅིང་རྐྱེན་རིམ་ཅན་ལ་ལྟོས་ནས་
ཡིད་བློ་བསྐྱེད་ན་སྐྱེ་བ་གཞན་ཡོད་པར་འགྲུབ་བོ། ། ཞེས་རིམ་ཅན་
མིན་ལས་ཞེས་པ་ནས། མཐོང་བ་ཉིད་ཅེས་རྐང་བ་བརྒྱད་ཀྱིས་སྟོན་
ལ། གཞན་ཡང་འཆི་སེམས་ཡིན་པས་ནི་ཐ་མའི་འཆི་སེམས་སེམས་
གཞན་དང་མཚམས་སྦྱོར་བ་ལ་གནོད་པ་མ་ཡིན་ཏེ། ཁྱབ་པ་བཟློག་
ན་གནོད་པ་ཅན་གྱི་ཚད་མ་མེད་ཅིང་མཐུན་དཔེ་སྒྲུབ་བྱེད་ཀྱི་ཚད་མ་
ཡང་མེད་དོ། །མཚམས་སྦྱོར་བའི་རྒྱུ་དབང་བོ་དང་བྲལ་བས་སོ་སྙམ་
ན་མི་རིགས་ཏེ། མཚམས་སྦྱོར་བའི་དུས་སུ་དབང་བོ་རེ་རེ་བ་དང༌
ཀུན་ཚོགས་པ་གཉིས་ཀ་ཡིད་བློའི་བདག་རྐྱེན་དུ་མི་རིགས་པ། ཐ་
མའི་ཞེས་པ་ནས། དོན་ གྱི་སྒོ་ནས་འགྱུར་བ་ཡིན། ། ཞེས་ པས་་་
བསྟན་ལ། གཉིས་པ་ནི། ལྡོག་བྱེད་ཀྱི་རྒྱུ་ཁྱད་པར་བ་ངོས་བཟུང་
བ་དང་རྒྱུ་ཁྱད་པར་ཅན་མ་ཡིན་པ་དབང་བོ་ལོག་ཀྱང་ཡིད་མི་ལྡོག་
པས་ལུས་ ལྡོག་ སྟོབས་ ཀྱིས་ སྐྱེ་བ་ གཞན་མེད་པར་ མི་ འགྱུར་བ་ ནི།
རྟག་ཏུ་ཞེས་པ་བརྒྱུད་ཀྱིས་བསྟན་ཏོ། །



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 81
གཉིས་པ་ཉེར་ལེན་ཡིན་པ་དགག་པ་ལ། ཤི་བའི་ལུས་ལ་
སེམས་མི་ལྡོག་པར་ཧ་ཅང་ཐལ་བ་དང་། དེ་ལྷན་ཅིག་བྱེད་རྐྱེན་
དབུགས་མ་ཚང་བས་ཡིན་སྙམ་ན། ཡིད་དབུགས་ཀྱི་རྗེས་སུ་འཕེལ་
འགྲིབ་བྱེད་པ་མི་འཐད་ཅིང་། དེ་ལྡོག་པར་ཡང་མཐོང་བ་དང་།
ཤི་བའི་ལུས་ལ་དབུགས་ཀྱང་མི་ལྡོག་པར་ཐལ་བ་དང༌། འགལ་
རྐྱེན་གྱིས་ཡིན་སྙམ་ན། ནད་དང་བྲལ་བས་སླར་ཡང་འཚོ་བར་ཐལ་
བ་དང་བཅས་པ། ལུས་ནི་ཞེས་པ་ནས། དེ་ཅིང་སླར་ཡང་འཚོ་མི་
འགྱུར། ། ཞེས་པའི་བར་གྱིས་སོ། ། སྤྱིར་ཉེར་ལེན་དང་ཉེར་ལེན་་་་
མཚན་ཉིད་པ་མེད་ན་དེ་ཡང་མི་རིགས་ལ། ལུས་ཀྱང་དེ་དང་འདྲ་
བར་བསྟན་པ་རྣམས། ཉེར་ལེན་ཅེས་པ་ནས། ཞུ་ཉིད་བཞིན།
ཞེས་པའི་བར་རོ། ། ་ ་
གཉིས་པ་དུས་མཉམ་པའི་རྟེན་དང་བརྟེན་པ་དགག་པ་ལ་་་
དངོས་དང༌། ལྷན་ཅིག་བྱེད་རྐྱེན་ཁྱད་པར་བ་དགག་པའོ། །དང་
བོ་ལ། རྫས་སུ་ཡོད་མེད་གང་ལ་ཡང་དུསཾ་མཉམ་པའི་རྟེན་དོན་
གཞན་དགོས་པ་མེད་པ་དང་ཆུ་དང་སྣོད་དང་རྫས་ལ་སོགས་པ་ཡང་
ཉེས་པ་དེ་མཚུངས་པ་དང༌། འཇིག་རྒྱུ་དོན་གཞན་ལ་བརྟགས་ན་
དུས་མཉམ་པའི་རྟེན་དོན་གཞན་མེད་ལ། དོན་གཞན་ཡོད་ན་རྟག་
པར་ཐལ་བ་དང༌། རང་གི་ངང་གིས་འཇིག་མི་འཇིག་བརྟགས་ན་
འཇིག་རྒྱུ་དོན་གཞན་མེད་པ་རྣམས་ནི། ཡོད་མེད་དག་ལ་རྟེན་མེད་
ཕྱིར། ། ཞེས་པ་ནས། མིན་ན་དེ་གནས་བྱེད་གཞན་གང་། ། ཞེས་



82
གནའ་དཔེ་གཅེས་བསྡུས་དཔེ་ཚོགས།
པའི་བར་གྱིས་སོ། ། གཉིས་པ་ནི། ལུས་ཀྱི་འཕེལ་འགྲིབ་ཀྱི་རྗེས་སུ་
མི་བྱེད་པ་དང༌། བྱེད་པའི་ལན་དགག་པ། དེས་ གཞན་ཡང་་
ཁེགས་པ་དཔེ་དང་བཅས་པ། ལུས་ཀྱི་ཞེས་པ་ནས། རྨོངས་པ་ལ་
སོགས་འབྱུང་འགྱུར་བཞིན། །ཞེས་པའི་བར་གྱིས་སོ། །
གཉིས་པ་རིག་པ་ལས་སྐྱེ་བར་སྒྲུབ་པ་ལ། སེམས་ཀྱང་སྔ་མའི་
འདུ་བྱེད་ཀྱི་རྗེས་སུ་བྱེད་པ་དང༌། སེམས་ཀྱང་ལུས་ཀྱི་བདག་ཉིད་
ཡིན་ན། སེམས་ཀྱི་ཡོན་ཏན་ལུས་ལ་ཡང་གསལ་བར་ཐལ་བ་དང༌།
སྲེད་པ་མངལ་དུ་སྐྱེ་བའི་རྒྱུར་སྒྲུབ་པ་རྣམས། དེའི་ཕྱིར་ཅེས་པ་
ནས། མ་མཐོང་ཕྱིར་ན་མེད་པ་མིན། ། ཞེས་པའི་བར་གྱིས་སོ། །
གསུམ་པ་བེམ་པོ་ཙམ་ལ་བརྟགས་ལ་དགག་པ་ལ། ཡན་ལག་གཅིག་
རྒྱུ་ཡིན་པ་དགག་པ་དང་། ཡན་ལག་ཀུན་རྒྱུ་ཡིན་པ་དགག་པ་་་
གཉིས། དང་བོ་ནི། འགལ་འདུ་གསུམ་གྱི་སྒོ་ནས་ཡན་ལག་་་་
གཞན་མ་གྲུབ་པ་དང༌། དེ་ལ་བརྟེན་པའི་ཡོན་ཏན་ གཞན་ཡང་
ཞར་ལ་དགག་པ་རྣམས། ལག་ སོགས་ཞེས་པ་ནས། ཕྱོགས་་་་་
འདིས་གཞན་ལའང་བརྗོད་པར་བྱ། ། ཞེས་པའི་བར་རོ། ། གཉིས་པ་
ནི། ཡན་ལག་ཀུན་ཚོགས་པ་རྒྱུར་དགོས་ན། སོར་མོ་མ་ཚང་ན་
ཡང་ཡིད་མི་སྐྱེ་བར་ཐལ་བ་དང་། རེ་རེས་ནུས་ན་དུ་མ་གཅིག་ཅར་
སྐྱེ་བར་ཐལ་བ་དང་། དབུགས་ཀྱིས་ཡིད་རེ་རེ་སྐྱེད་པར་བྱེད་པའི་
སྐྱོན་མེད་དོ་སྙམ་ན་དབུགས་རྔུབ་པ་གཅིག་ལས་སྐྱེ་བ་མི་འཐད་མི་
རྟག་པ་རིམས་ཀྱིས་འབྱུང་བ་དང་ཅིག་ཅར་འབྱུང་བ་གཉིས་ཀ་ལས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 83
སྐྱེ་བ་མི་འཐད་པ་དང་། བློ་དུ་མ་གཅིག་ཅར་སྐྱེ་བའི་ཉེས་པ་རང་ལ་
མི་མཚུངས་པ་རྣམས་ནི། མ་ལུས་རྒྱུ་ཉིད་ཡིན་ན་ནི། ། ཞེས་པ་ནས།
ཅི་ཡི་ཕྱིར་ན་ལྡོག་པ་ཡིན་ཞེས་པའི་བར་གྱིས་སོ། །གསུམ་པ་ལུས་བློའི་
རྟེན་ཡིན་པ་དགག་པ་ལ་གནོད་བྱེད་སྤོང་བ་ལ། ཤི་བའི་འོག་ཏུ་
སེམས་ཡན་གར་བར་གནས་པར་འགྱུར་སྙམ་ན། འདོད་གཟུགས་
དང་གཟུགས་མེད་དུ་སྐྱེ་བའི་དབང་གིས་སྐྱེ་མཐའ་གཅིག་ཏུ་མ་ངེས་
པ་དང་། ཕྱི་མའི་ལུས་ཀྱི་ཉེར་ལེན་ངོས་བཟུང་བ་དང༌། དེ་ལ་
རྩོད་ པ་ སྤོང་ བ་ དང༌། སྤྱིའི་ མཇུག་ བསྡུ་ དང༌ བཅས་ པ་ རྣམས།
གལ་ཏེ་ཞེས་པ་ནས། ལྷག་ལྡན་འདོད་ཅེས་པའི་བར་རོ། །
གཉིས་པ་གོམས་པ་མཐའ་མེད་དུ་འཕེལ་རུང་དུ་སྒྲུབ་པ་ལ།
མཐའ་མེད་དུ་མི་འཕེལ་བའི་གེགས་གཉིས་ཏེ། རྟེན་མི་བརྟན་པ་
དང་། རིགས་འདྲ་སྔ་མ་ལས་ཕྱི་མ་མི་སྐྱེ་བ་གཉིས་ཀྱི་དང་བོ་ནི་སྟེང་
དུ་གེགས་གཉིས་པོ་ཡོད་པས་ཞེས་སོགས་ལ་འགལ་རྐྱེན་གཉིས་པོ་མེད་
ཅིང་། མཐུན་རྐྱེན་གོམས་པ་ཡོད་པ་མཐའ་མེད་དུ་འཕེལ་དུ་རུང་
བ་ཡིན་ནོ། ། གོམས་པས་དེའི་བདག་ཉིད་དུ་འགྱུར་བ་དཔེ་དང་་་་
བཅས་པ་རྣམས། གོམས་ལས་ཞེས་པ་ནས། ཡིད་ཟློག་བཞིན་
ཞེས་པའི་བར་རོ། ། དེ་ལྟར་བེམ་པོ་ཡིད་བློའི་ལྡོག་བྱེད་ཀྱི་རྒྱུ་ཡིན་པ་
རྒྱས་པར་བཀག་ཅིང་རིག་པ་སྔ་མ་ཡིན་ན། རང་ངམ་གཞན་གྱི་
རིག་པ་གཉིས་སུ་ངེས་ལ། གཞན་གྱི་རིག་པ་ལས་ཡིན་ན། ལྷན་
ཅིག་བྱེད་ པའི་ རྐྱེན་ གནས་ སྐབས་ པ་ཙམ་ ཡིན་ པ་ མི་ དགག་ ཅིང་།



84
གནའ་དཔེ་གཅེས་བསྡུས་དཔེ་ཚོགས།
ཉེར་ལེན་ཡིན་ན། ཕ་མ་ལྷ་བཟོ་མཁས་པ་ལ་བུ་ཡང་དེ་ལྟར་འགྱུར་
བ་དང༌། རང་གི་རིག་པ་ཡིན་ན། ཐོག་མཐའ་མེད་པར་གྲུབ་པ་
ཡིན་ནོ། །མདོར་ན་ཡིད་བློ་རྒྱུ་མེད་དགག་པས་རྒྱུ་བཅས་སུ་གྲུབ་ཅིང་།
རྟག་པ་བཀག་པས་མི་རྟག་པའི་རྒྱུ་ཅན་དུ་གྲུབ་ལ། བེམ་པོ་ལྡོག་
བྱེད་ ཀྱི་ རྒྱུ་ ཡིན་ པ་ བཀག་ པས་ རིག་ པ་ ལས་ སྐྱེ་ བར་ གྲུབ་ ཅིང༌།
གཞན་གྱི་རིག་པ་ལས་སྐྱེ་བ་བཀག་པས་རང་གི་རིག་པ་ལས་སྐྱེ་བར་
གྲུབ་པས་རྒྱུ་དེ་དང་མི་མཐུན་པའི་རྒྱུ་ལས་སྐྱེ་བ་བཀག་པས་སྐྱེས་མ་
ཐག་པའི་རིག་པ་དེ་རིག་པ་སྔ་མ་སྔོན་དུ་སོང་བ་དང་། འཆི་ཁའི་
རིག་པ་དེ་རིག་པ་ཕྱི་མ་མཚམས་སྦྱོར་བར་གྲུབ་པས་ཐབས་ཤེས་སྒོམ་
པའི་རྟེན་རིག་པ་ཙམ་རྒྱུན་ནམ་ཡང་མི་འཆད་པས་བརྟན་པར་གྲུབ་
ཅིང་། གོམས་ཟིན་འབད་པ་སྐྱར་མ་ལ་མི་ལྟོས་པའང་གྲུབ་པས་
བསམ་པ་ཕུན་ཚོགས་ལེགས་པར་གྲུབ་པ་ཡིན་ནོ། །གཉིས་པ་སྦྱོར་བ་
ཕུན་ཚོགས་ལ་སྙིང་རྗེ་ཆེན་པོ་དང་ལྡན་པའི་གང་ཟག་གི་ཐོག་མར་
རང་ཉིད་བདེན་བཞིའི་གནས་ལུགས་མངོན་སུམ་དུ་རྟོགས་པ་མཐར་
ཐུག་ པ་ ལ་ མངོན་ པར་ སྦྱོར་ བའི་ བརྩོན་ འགྲུས་ མཛད་ རིགས་ ཏེ།
ཐབས་རྒྱུའི་བདེན་པ་གཉིས་དང་ཐབས་བྱུང་འབྲས་བུའི་བདེན་པ་
གཉིས་ལྐོག་ཏུ་གྱུར་པའམ་མངོན་དུ་གྱུར་ཀྱང་བློ་མི་གསལ་བའི་ལྷག་
མ་ལུས་ ན་ གཞན་ ལ་ ཕྱིན་ ཅི་ མ་ ལོག་ པར་ འཆད་ མི་ ནུས་ ཞེས་ པ།
བརྩེ་ལྡན་ཞེས་པ་ནས་དཀའ་བ་ཡིན་ཞེས་པའི་བར་གྱིས་མདོར་བསྟན་
ནས་འཁོར་བའི་ཉེས་དམིགས་བསམས་པའི་སྒོ་ནས་དེ་ལ་འབྲལ་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 85
འདོད་ཀྱི་བློ་སྐྱེས་པ་ན། ལུང་དང་རིགས་པའི་རྗེས་སུ་འབྲངས་ནས་
སྡུག་བསྔལ་འདི་རྒྱུ་དང་བཅས་པའམ་འོན་ཏེ་རྒྱུ་མེད། རྒྱུ་དེ་ཡང་
ཡོད་ན་རྟག་ གམ་ མི་རྟག་སྙམ་དུ་ རྟོག་ པར་ མཛད་ པར་ རིགས་ ཏེ།
རྒྱུ་མེད་དམ་རྟག་ན་འབྲས་བུ་ལྡོག་མི་ནུས་པའི་ཕྱིར། སྤྱིར་གང་ལ་
ཡང་འབྲས་བུ་ལ་འདོད་མི་འདོད་སྐྱེས་ན་རྒྱུ་ལ་དགག་སྒྲུབ་བྱེད་་་་
དགོས་པས། དེ་ལྟར་སྤང་བྱ་སྡུག་ཀུན་ལ་བརྟག་པ་དང༌། རྒྱུ་དེ་
སྤང་བའི་ཕྱིར་དུ་སྤོང་བྱེད་གཉེན་པོ་ལ་བརྟགས་པར་བྱ་བ་ཡིན་ལ།
དེ་ལྟར་བརྟགས་པ་ན་རྒྱུའི་དམིགས་རྣམ་གྱི་འགལ་ཟླ་འཛིན་པ་གཉེན་
པོ་ཁོང་དུ་ཆུད་པས་གཉེན་པོ་ལ་བརྟགས་པ་དང་། སྤང་གཉེན་གྱི་
མཚན་ཉིད་གང་ཡིན་ན། བདག་དང་བདག་གི་འཛིན་པས་བྱས་
པའི་བདག་དང་བདག་གི་བ་ལ་སྲེད་པ་སྤང་བྱ་དང་། དེའི་རྒྱུའི་
འགལ་ཟླ་དམིགས་རྣམ་འཛིན་པ་བདག་མེད་རྟོགས་པའི་ཤེས་རབ་
གཉེན་པོ་ཡིན་ནོ། ། སྤང་གཉེན་ལ་དེ་ལྟར་བརྟགས་པའི་དགོས་པ་ནི།
བརྟགས་ཏེ་གོམས་པར་བྱས་པས་ཡུལ་སྤང་གཉེན་གྱི་སྐྱོན་ཡོན་གསལ་
བ་རབ་ཀྱི་མཐར་ཐུག་པ་དང་ཡུལ་ཅན་ཡེ་ཤེས་ཀྱང་གསལ་བ་རབ་ཀྱི་
མཐར་ཐུག་ནས་ཆགས་བྲལ་གཞན་ལས་ཁྱད་པར་དུ་འཕགས་པའི་
བདེན་པ་བཞི་ལ་ཉོན་མོངས་ཅན་མ་ཡིན་པའི་མི་ཤེས་པ་མ་ལུས་པ་
སྤོང་བར་འགྱུར་རོ། ། ཞེས་རྒྱས་པར་བཤད་པ། ལུང་དང་ཞེས་པ་
ནས། ཁྱད་པར་འདི་ཡིན་ཞེས་པའི་བར་ གྱིས་ སོ། ། གཞན་ལ་་་་་
བདེན་བཞི་ཕྱིན་ཅི་མ་ལོག་པར་སྟོན་པའི་སངས་རྒྱས་ཉིད་སྟོན་པ་



86
གནའ་དཔེ་གཅེས་བསྡུས་དཔེ་ཚོགས།
ཡིན་པས། ལམ་གོམས་པར་མཛད་པའི་གནས་སྐབས་སྟོན་པར་མི་
རིགས་ཏེ། རྒྱུ་འབྲས་མི་གཅིག་པས་སོ་སྙམ་དུ་དོགས་པ་དང་། རྒྱུ་
ལ་འབྲས་བུའི་མིང་གི་གདགས་ སོ་ཞེས་རྐང་བ་བཞིས་དོན་བསྡུས་
སོ། །
གཉིས་པ་འབྲས་བུ་ཕུན་ཚོགས་ལ། རང་དོན་ཕུན་ཚོགས་
དང༌། གཞན་དོན་ཕུན་ཚོགས་གཉིས་ཀྱི་དང་བོ་བདེན་པ་བཞི་ལ་
ཉོན་མོངས་དང་། ཉོན་མོངས་ཅན་མ་ཡིན་པའི་མི་ཤེས་པ་མ་ལུས་
དང་བྲལ་བའི་བྲལ་བ་མེད་དགག་དེ་འདིར་བདེ་བར་གཤེགས་པ་ཡིན་
ལ། དམ་པ་རྣམས་ཀྱིས་བསྔགས་པར་འོས་པས་ལེགས་པར་སྤངས་
པ་དང་། སྒོ་གསུམ་གྱི་གནས་ངན་ལེན་བག་ཆགས་དང་བཅས་པ་
སྤངས་པས་སླར་མི་ལྡོག་པ་དང་། གཞན་ལ་འཆད་པ་ལ་བློ་མི་
གསལ་བའི་ལྷག་མ་ཡང་མེད་པས་མ་ལུས་པར་སྤངས་པའི་ཁྱད་པར་
གསུམ་དང་ལྡན་པས་སོ། །གལ་ཏེ་སྤངས་པ་དེ་ལྟ་བུ་འབྱུང་དུ་མི་རུང་
ན། དྲི་མ་རྟག་པའམ། མི་རྟག་ཀྱང་སྤོང་བའི་ཐབས་མེད་པའམ།
ཐབས་ཡོད་ཀྱང་མི་ཤེས་པའམ་ཤེས་ཀྱང་འབད་པ་མི་བྱེད་པ་ཡིན་
དགོས་ན། རྣམ་པ་བཞིན་མི་རིགས་པས་སྤངས་པ་ལེགས་པར་གྲུབ་
བོ། ། ཞེས་ རྒྱུ་ སྤངས་ཞེས་ པ་ནས། དེ་ ཤེས་ པའང༌ གྲུབ་ པ་ ཡིན།
ཞེས་པའི་བར་གྱིས་སོ། །གཉིས་པ་གཞན་དོན་ནི། བདེན་བཞིའི་
གནས་ལུགས་ཇི་ལྟ་བ་བཞིན་རྟོགས་ནས་གཞན་ལ་མི་འཆད་ན། རྒྱུ་
གཉིས་ཏེ། སྨན་པ་ངན་པ་བཞིན་དུ་མི་ཤེས་པས་སམ། ཤེས་ཀྱང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 87 །
རང་འདོད་ཕུགས་སུ་ཞུགས་པ་གཉིས་ལས། དེ་གཉིས་གང་ཡང་
ཐུབ་པ་ལ་མི་མངའ་བས་ཚད་མའི་སྐྱེས་བུར་སྒྲུབ་བོ། །ཞེས་པ་སྐྱོབ་པ་
ཞེས་པ་ནས། ཚད་ཡིན་ཞེས་པའི་བར་རོ། །གཉིས་པ་དེ་ལྟར་བྱོན་
པའི་ ཤེས་བྱེད་ གཞུང་དང་སྦྱར་ བ་ ལ། ཁྱད་ པར་ གྱི་ ཆོས་ དང༌།
ཁྱད་པར་གྱི་གཞི་གཉིས་ལས། དང་བོ་ལ། བདེན་བཞི་སྟོན་པས་
སྐྱོབ་པར་སྒྲུབ་པ་དང་། དེ་ལས་བདེ་གཤེགས་སྒྲུབ། དེ་ལས་སྟོན་
པ་སྔོན་དུ་སོང་བར་སྒྲུབ། དེ་ལས་བརྩེ་བ་སྔོན་དུ་སོང་བར་སྒྲུབ་
པའོ། །དང་བོ་ལ། དངོས་དང་། བསྟན་བྱ་བདེན་བཞི་གཏན་ལ་
དབབ་པའོ། །དང་བོ་ནི། ཡང་ན་ཞེས་པ་རྐང་བ་ཕྱེད་དང་གཉིས་
སྟེ། ཐུབ་པ་བཅོམ་ལྡན་འདས་ཆོས་ཅན། གྲོལ་བ་དོན་གཉེར་གྱི་
སྐྱོབ་པ་ཡིན་ཏེ། གཞན་ལ་བདེན་བཞིའི་གནས་ལུགས་ཕྱིན་ཅི་མ་
ལོག་པར་སྟོན་པར་མཛད་པའི་ཕྱིར། དེ་གང་ལས་ཤེས་ན་རྗོད་བྱེད་
རྒྱས་འབྲིང་བསྡུས་གསུམ་ཆོས་ཅན། མཁྱེན་པ་རྣམ་དག་སྔོན་དུ་
སོང་སྟེ། བདེན་བཞིའི་གནས་ལུགས་ཕྱིན་ཅི་མ་ལོག་པར་སྟོན་པའི་
བརྗོད་པ་རྣམ་དག་ཡིན་པའི་ཕྱིར། གཉིས་པ་ལ། བསྡུས་པའི་
དོན་དང༌། ཚིག་གི་དོན་གཉིས་ལས། དང་བོ་ནི། འཁོར་བའི་
འཇུག་ ཚུལ་དང་། འཁོར་བའི་ལྡོག་ཚུལ་ཇི་ལྟར་ཤེས་ པའི་ཚུལ་་
ལོ། ། སེམས་ཐོག་མཐའ་དང་བྲལ་བ་འདི་ནི་བདག་འཛིན་དང་ལྷན་
ཅིག་འགྲོགས་པ་ན་བདག་དང་མི་འབྲལ་བའི་སྲེད་པ་དང༌། བདག་
གི་བདེ་བ་ལ་སྲེད་པ་ངང་གིས་འབྱུང་ལ་བདག་དེ་ཡང་གཞན་ལ་ལྟོས་



གནའ་དཔེ་གཅེས་བསྡུས་དཔེ་ཚོགས།
མེད་དུ་བདེ་བར་བྱེད་མི་ནུས་པས་བདག་གི་བདེ་བའི་སྒྲུབ་བྱེད་་་་
བདག་གི་བ་ལ་སྲེད་པ་འབྱུང་ལ་སྲེད་པ་དེ་ལས་བདག་གི་བདེ་བ་སྒྲུབ་
པའི་ ཕྱིར་ དུ་ སྒོ་ གསུམ་ གྱི་ ལས་ མངོན་ པར་འདུ་བྱེད་ པ་ འབྱུང་ལ།
ལས་དེ་ཡང་ཚེ་འདིའི་འདོད་ཡོན་ལ་སྲེད་པས་ཀུན་ནས་བསླང་ན་
ཕལ་ཆེར་བསོད་ནམས་མ་ཡིན་པའི་ལས་ཞེས་བྱ་ལ། ཕྱི་མའི་འདོད་
ཡོན་ལ་སྲེད་ན་ཕལ་ཆེར་བསོད་ནམས་ཀྱི་ལས་དང་འདོད་པ་ཆགས་
བྲལ་གྱི་ཏིང་ངེ་འཛིན་གྱི་བདེ་བ་ལ་སྲེད་ན་མི་གཡོ་བའི་ལས་བྱ་ཡི།
སྔ་མ་གཉིས་ངེས་པ་ནི་མི་ཚེ་འདིའི་དོན་དུ་དགེ་བ་སྒྲུབ་པ་དང༌། ཕྱི་
མའི་དོན་དུ་ཕྱུགས་ཀྱི་མཆོད་སྦྱིན་བྱེད་པ་སོགས་ཡོད་པས་སོ། །ལས་
དེ་དག་ལས་ཁམས་གསུམ་གྱི་སྡུག་བསྔལ་གྱི་ཕུང་བོ་འགྲུབ་པས་དེ་ལ་
འཁོར་བ་ཞེས་བྱ་ལ་དེར་འཇུག་བྱེད་ལས་དང་ཉོན་མོངས་པ་གཉིས་
ལས་སོ། །ནམ་ཞིག་རྐྱེན་དགེ་བའི་བཤེས་གཉེན་གྱིས་རྗེས་སུ་བཟུང་
སྟེ། སེམས་ཐོག་མཐའ་དང་བྲལ་བ་འདི་བསླབ་པ་རིན་པོ་ཆེ་རྣམ་
པ་གསུམ་གྱི་ལམ་རིམ་དང་འགྲོགས་པ་ན་ལས་སྲེད་སྟོབས་ཇེ་ཆུང་ཇེ་
ཆུང་དང༌། བདག་མེད་རྟོགས་པའི་ཤེས་རབ་སྟོབས་ཇེ་ཆེ་ཇེ་ཆེར་
སོང་སྟེ་མཐར་སྲེད་པ་ཟད་པའི་སྟོབས་ཀྱིས་སྡུག་བསྔལ་སླར་མི་སྐྱེ་
བའི་ཆོས་ཅན་དུ་སོང་བ་དེའི་ཚེ་འཁོར་བ་ལྡོག་ཅིང་ཐར་བ་མཐར་
ཐུག་པ་ཞེས་བྱའོ། ། དེ་ལྟ་བུའི་རྟོགས་པ་ཐོབ་པར་བྱེད་པ་ལ་སྡུག་
བསྔལ་འཕགས་པའི་བདེན་པ་དང༌། ཀུན་འབྱུང་འཕགས་པའི་་
བདེན་པ་དང་། འགོག་པ་འཕགས་པའི་བདེན་པ་དང་། ལམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 89 །
འཕགས་པའི་བདེན་པ་དང་བཞི་ཤེས་པར་བྱེད་དགོས་པས་དང་བོར་
སྡུག་བསྔལ་གྱི་ཉེས་དམིགས་བསམ་པ་ན། མཐའ་གཅིག་ཏུ་འདོད་
བྱ་མིན་པ་འདི་དང་མ་བྲལ་བའི་ཐབས་མི་འདུག་སྙམ་ནས་འབྲལ་
འདོད་ ཀྱི་ བློ་ སྐྱེས་ པ་ དེའི་ ཚེ་ ནི་ སྡུག་ བསྔལ་ འབྲལ་ ནུས་ དང་།
འགོག་པ་མངོན་དུ་བྱ་ནུས་དང་། ཀུན་འབྱུང་སྤོང་ནུས་དང་ལམ་
བསྒོམ་བྱར་ཡང་ངེས་པས་བདེན་པ་བཞིའི་གོ་རིམས་འདི་ནི་རིགས་
པས་རྣམ་པར་ངེས་པའི་དབང་དུ་བྱས་པ་ཁོ་ན་ཡིན་པས། བདེན་
པ་མངོན་པར་རྟོགས་པའི་དུས་ན་འབྱུང་བ་ནི་ཐོག་མར་རིགས་པས་
ངེས་པའི་གོ་རིམས་ཀྱི་དབང་གིས་ཡིན་པའི་ཕྱིར་རོ། །དེ་ལྟ་བུའི་སྡུག་
བསྔལ་བྲལ་བྱར་ཤེས་པ་ན་ཚེར་མ་འདོན་པའི་ཚུལ་གྱིས་འབྲལ་བར་
བྱེད་མི་ནུས་པས་ཐབས་ལ་བརྟགས་པ་ན། ལས་སྲེད་ལས་འབྱུང༌
བར་ཤེས་ནས་ད་ནི་འདིའི་རྒྱུ་དགག་དགོས་སོ་སྙམ་ནས་དུས་གཉིས་
པར་ཀུན་འབྱུང་སྤང་བྱ་ཡིན་པར་ཚད་མས་རྟོགས་ཀྱི། སྤོང་ནུས་སུ་
ད་དུང་མ་རྟོགས་པས་སྤོང་ནུས་སམ་མི་ནུས་སྙམ་ན། བདག་མེད་
རྟོགས་པའི་ཤེས་རབ་ཀྱི་འཛིན་སྟངས་དངོས་འགལ་ལ་ཞུགས་ཤིང་
བདག་འཛིན་བློ་བུར་བར་ཤེས་ནས་ཀུན་འབྱུང་སྤོང་ནུས་ཤིང་སྡུག་
བསྔལ་འགོག་ནུས་པས་འགོག་པ་མངོན་དུ་བྱ་ནུས་སུ་དུས་གསུམ་པར་
ཚད་མས་རྟོགས་པ་ཡིན་ནོ། ། དེ་ཡང་ལམ་སྒོམ་པར་བྱེད་པ་མ་་་་་
གཏོགས་ཐབས་གཞན་མེད་པར་ཤེས་ནས་ལམ་བསྒོམ་བྱ་ཡིན་པར་
དུས་བཞི་བར་རྟོགས་པ་ཡིན་ནོ། ། དེ་ཡང་བདེན་པ་རེ་རེ་ལ་རྣམ་པ་



90
གནའ་དཔེ་གཅེས་བསྡུས་དཔེ་ཚོགས།
བཞི་བཞིར་ཡོད་དེ། དང་བོ་ལ། མི་རྟག་སྡུག་བསྔལ་སྟོང་བདག་
མེད་བཞིའོ། ། གཉིས་པ་ལ། རྒྱུ་ཀུན་འབྱུང་རབ་སྐྱེ་རྐྱེན་གྱི་རྣམ་པ་
བཞིའོ། ། གསུམ་པ་ལ། འགོག་པ་ ཞི་བ་ གྱ་ནོམ་ངེས་འབྱུང་་་་་་་
བཞིའོ། ། བཞི་བ་ལ། ལམ་རིགས་པ་སྒྲུབ་པ་ངེས་འབྱིན་བཞིའོ། །
དེ་ལྟར་བདེན་བཞི་བསྟན་པས་གཞན་གྱི་ཚད་མར་ཇི་ལྟར་འགྱུར་སྙམ་
ན། གྲོལ་བ་དོན་གཉེར་གྱིས་སྡུག་བསྔལ་ཤེས་པར་བྱ་བ་ཡིན་པ་ལ་
སྡུག་བསྔལ་མི་རྟག་སོགས་སུ་མ་ཤེས་པར་གཙང་བདེ་རྟག་བདག་ཏུ་
ཞེན་ན་སྡུག་བསྔལ་ལས་འབྲལ་འདོད་མི་སྐྱེ་བས་ལས་སྲེད་ཀྱི་དབང་
གིས་སྡུག་བསྔལ་བསྒྲུབས་ནས་ཐར་བ་མི་ཐོབ་ལ། མི་རྟག་སོགས་སུ་
ཤེས་ན་ཡིད་འབྱུང་སྐྱེ་སྟེ་འབྲལ་བའི་ཐབས་འཚོལ་བས། ཐར་བ་
དོན་གཉེར་སྐྱེ་བས་རྣམ་པ་བཞི་བསྟན་པ་ཡིན་ནོ། །དེའི་རྗེས་སུ་རྒྱུ་མ་
སྤང་ན་འབྲས་བུ་སྤོང་མི་ནུས་པས་ཀུན་འབྱུང་སྤང་བྱར་བསྟན་པ་
ཡིན་ལ། དེ་ཡང་སྡུག་བསྔལ་རྒྱུ་མེད་དང་རྒྱུ་གཅིག་པུ་ཡིན་པ་དང༌།
སྔར་ནས་ཡོད་ཟིན་གསལ་བར་བྱས་པ་དང༌། དབང་ཕྱུག་གམ་་
ཚངས་པ་ལྟ་བུས་བློ་སྔོན་དུ་སོང་ནས་བྱས་པར་ཞེན་ན། ཀུན་་་་
འབྱུང་སྤོང་འདོད་མི་སྐྱེ་བས་རྒྱུ་ལ་སོགས་པ་རྣམ་པ་བཞི་བསྟན་པ་
ཡིན་ནོ། ། དེའི་རྗེས་སུ་འགོག་པ་མངོན་དུ་བྱ་ནུས་སུ་སྟོན་པ་ཡིན་ལ།
དེ་ཡང་ཐར་བ་གཏན་མེད་སྙམ་པ་དང༌། དེས་ན་སྡུག་བསྔལ་ཞི་བ་
དང་བསམ་གཏན་གྱི་བདེ་བ་རང་བཟང་སྙམ་པ་དང༌། སྡུག་བསྔལ་
རེ་འགའ་ཟད་ཀྱང་གཏན་ཟད་མི་ནུས་སྙམ་དུ་བཟུང་ནས་འགོག་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 91
མངོན་དུ་བྱེད་འདོད་མི་སྐྱེ་བས་འགོག་པའི་རྣམ་པ་བསྟན་ཏོ། །དེའི་
རྗེས་སུ་ལམ་བསྒོམ་བྱར་སྟོན་པ་ཡིན་ལ། དེ་ཡང་ཐར་ལམ་གཏན་
མེད་སྙམ་པ་དང་། བདག་མེད་རྟོགས་པའི་ཤེས་རབ་ཐར་ལམ་མ་
ཡིན་སྙམ་པ་དང༌། དཀའ་ཐུབ་ སོགས་ལམ་ མཆོག་ཡིན་སྙམ་པ་་
དང་། ལམ་འདིས་སྡུག་བསྔལ་གཏན་ཟད་པར་བྱེད་མི་ནུས་སྙམ་དུ་
བཟུང་ན་ལམ་བསྒོམ་པ་ལ་འཇུག་པར་མི་འགྱུར་བས་ལམ་གྱི་རྣམ་པ་
བཞི་བསྟན་པ་ཡིན་ནོ། ། །
གཉིས་པ་ཚིག་དོན་ལ་བདེན་པ་བཞི་ཡོད་པའི་དང་བོ་སྡུག་
བསྔལ་གྱི་བདེན་པ་ལ་ཁྱད་གཞི་དང་། དེ་རྒྱུ་མེད་དང་མི་མཐུན་
པའི་རྒྱུ་ལས་སྐྱེ་བ་དགག་པ་དང༌། སྔར་མེད་གསར་དུ་སྐྱེ་བའི་་་
སེམས་ཅན་དགག་པ་དང༌། ཁྱད་ཆོས་ཀྱི་རྣམ་པ་ངེས་པར་བྱའོ། །
དང་བོ་ནི། ཉེར་ལེན་གྱི་ཕུང་བོ་ལྔ་ཆོས་ཅན། སྡུག་བསྔལ་ཡིན་ཏེ།
སྐྱེ་འཆིའི་རྒྱུན་གྱིས་འཁོར་བར་འཁོར་བ་ཡིན་པའི་ཕྱིར། ཞེས་པ།
སྡུག་བསྔལ་ཞེས་པ་རྐང་བ་གཅིག་གོ། གཉིས་པ་ནི། རྒྱུ་མེད་ན་
རེས་འགའ་སྐྱེར་མི་རིགས་པ་དང་། མི་མཐུན་པའི་རྒྱུ་རླུང་མཁྲིས་
དང་འབྱུང་བ་སོགས་ལས་ཀྱང་སྐྱེ་བར་མི་རིགས་ཏེ། རྗེས་སུ་འགྲོ་
ལྡོག་འཁྲུལ་བའི་ཕྱིར་རོ། ། གྲུབ་ཟིན་གྱི་རྟེན་གོང་དུ་བཀག་ཟིན་པ་
དང་། ལུང་ལས་འབྱུང་གཟུགས་རྟེན་དང་བརྟེན་པར་བསྟན་པ་
ཡང་། རྒྱུ་འབྲས་སམ་ཚོགས་པ་ གཅིག་ པ་ ལ་ དགོངས་ པ་ སོགས་་
དང༌། དེས་ན། ཆགས་སོགས་རིགས་འདྲ་གོམས་པ་ལས་སྐྱེ་བས་



92
གནའ་དཔེ་གཅེས་བསྡུས་དཔེ་ཚོགས།
རྗེས་མཐུན་པའི་རྒྱུ་ལས་སྐྱེ་བར་གྲུབ་བོ་ཞེས་པ་གོམས་ལས་ཞེས་པ་
ནས། དེས་ན་འགའ་ཞིག་ལས་འགའ་ཡིན། །ཞེས་པའི་བར་གྱིས་
སོ། །གསུམ་པ་ནི། བེམ་པོས་རྣམ་ཤེས་ཀྱི་ཉེར་ལེན་མི་བྱེད་པས་སྐྱེ་
བ་སྔ་མ་གྲུབ་པ་དང་། སྔར་ཡོད་གསལ་བར་འདོད་པ་དམིགས་
རུང་མ་དམིགས་པས་ཁེགས་ཤིང༌། སྔར་མེད་ཀྱི་སེམས་ཅན་གསར་
དུ་སྐྱེ་ན་ ཐམས་ ཅད་ཆགས་ཅན་དུ་སྐྱེར་མ་ངེས་ པར་ ཐལ་བ་དང་།
ཆགས་བྲལ་དུ་སྐྱེ་བར་ཐལ་བ་དང༌། རྒྱུ་འབྱུང་བ་ལས་མ་འདས་
པས། ཆགས་བྲལ་མི་སྲིད་ན་ཆགས་པ་ཆེ་ཆུང་ཡང་མི་སྲིད་ཅིང་།
འབྱུང་བ་འཕེལ་འགྲིབ་ལས་ཆེ་ཆུང་དུ་འགྱུར་ན། ཆགས་བྲལ་མི་
སྲིད་པར་གྲུབ་པ་དང་། རྒྱུ་གཏན་མེད་ཡིན་ན། རེས་འགའ་སྐྱེད་
པར་ཡང་མ་ངེས་པར་ཐལ་བ་དང༌། འབྱུང་བ་རྟག་པ་ལས་སྐྱེ་ན་
ཆགས་སྡང་ཀུན་དུས་ཐམས་ཅད་དུ་སྐྱེ་བར་ཐལ་བ་རྣམས། རྣམ་
ཤེས་ཞེས་པ་ནས། ཐམས་ཅད་ཀུན་ཚེ་སྐྱེ་བར་འགྱུར། །ཞེས་པའི་
བར་གྱིས་སོ། ། བཞི་བ་ནི། ཉེར་ལེན་གྱི་ཕུང་བོ་ལྔ་ཆོས་ཅན། མི་
རྟག་སྟེ། རེས་འགའ་སྐྱེ་བའི་ཕྱིར། སྡུག་བསྔལ་ཡིན་ཏེ། ལས་
དང་ཉོན་མོངས་པའི་གཞན་དབང་ཅན་ཡིན་པའི་ཕྱིར། ཚོགས་
རྒྱུན་གང་ལ་ཡང་བཏགས་པ་ཙམ་མ་ཡིན་པའི་གང་ཟག་དང་རང་
བཞིན་གཅིག་མ་ཡིན་ཏེ། མི་རྟག་པ་དང་སྡུག་བསྔལ་བའི་གཞན་
དབང་ཅན་ཡིན་པའི་ཕྱིར། དེ་འདྲའི་གང་ཟག་གི་བདག་གི་བ་མ་
ཡིན་ཏེ། དེ་འདྲའི་གང་ཟག་དེ་རྒྱུར་མི་རིགས་པར་ཤེས་པའི་ཚུལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 93
སྒྲུབ་པ་དང་བཅས་པ་རྣམས། དེ་ནི་ཞེས་པ་ནས་དེ་ནི་རྟག་རྣམས་
ལ་ཡོད་མིན། །ཞེས་པའི་བར་རོ། །
གཉིས་པ་ཀུན་འབྱུང་ལ་བཞིའི་དང་བོ་རྒྱུའི་རྣམ་པ་ནི། དེ་
ཆོས་ཅན། རྒྱུ་དང་བཅས་པ་ཡིན་ཏེ། རེས་འགའ་སྐྱེ་བའི་ཕྱིར།
ཁྱབ་སྟེ། རྒྱུ་མེད་གཞན་ལ་མི་ལྟོས་པས། མེད་པར་འདོད་པའི་
དུས་ན་ཡང་ཡོད་པའམ་ཡོད་པར་འདོད་པའི་དུས་ན་ཡང་མེད་པར་
འགྱུར་རོ། །དོན་གཞན་སྔ་མ་ཕན་འདོགས་བྱེད་དུ་ཡོད་མེད་ཀྱི་རྗེས་
སུ་འགྲོ་ལྡོག་བྱེད་པ་དེ་ནི་གཉིས་པ་དང་བཅས་པ་ཡིན་ལ། དེ་ཚེར་
མའི་རྣོ་བ་སོགས་ལ་ཡང་ཡོད་པས་རྒྱུ་བཅས་སུ་གྲུབ་བོ། ། ཞེས་པ།
རེས་འགའ་བ་ནས་རྒྱུ་མཚན་ཡིན་ཞེས་པའི་བར་རོ། །གསུམ་པ་ཀུན་
འབྱུང་གི་རྣམ་པ་ནི། དེ་ཆོས་ཅན། རྟག་པ་གཅིག་པུའི་རྒྱུ་ལས་
བྱུང་བ་ཡིན་ཏེ། རྟག་པ་གཅིག་པུ་ལ་རིམ་པ་དང་ཅིག་ཅར་གྱི་དོན་
བྱེད་པའི་ནུས་པ་མེད་པའི་ཕྱིར། ཀུན་འབྱུང་ནི་རྒྱུ་དང་མཐུན་པར་
ཡང་དང་ཡང་དུ་ཀུན་འབྱུང་བའི་དོན་ཡིན་ལ། གཅིག་པུ་ཆ་མེད་
ལས་འབྲས་བུ་དེ་ལྟ་བུ་སྐྱེད་པའི་ནུས་པ་མེད་པའི་ཕྱིར་རོ། ། ཞེས་པ་
རྟག་རྣམས་ཞེས་པ་རྐང་བ་ཕྱེད་དང་གསུམ་མོ། །གསུམ་པ་རབ་སྐྱེའི་
རྣམ་པ་ནི། གཙོ་བོ་སྲིད་པ་འདོད་པའི་སྲིད་སྲེད་ཡིན་ལ། འདོད་
སྲིད་དང་། འཇིག་སྲེད་ཀྱང་རྒྱུར་དགོས་པས་དེའི་རྐྱེན་གྱིས་ཡུལ་གྱི་
ཁྱད་པར་ཡོངས་སུ་འཛིན་ཅིང་ལེན་པ་དེ་ནི་དེ་ཐོབ་འདོད་ཀྱིས་་་་
བསམ་པས་བྱས་པ་ལ་སྲེད་པའི་རྐྱེན་གྱི་ལེན་པ་ཞེས་པ་དེ་ཡི་ཕྱིར། །



94
གནའ་དཔེ་གཅེས་བསྡུས་དཔེ་ཚོགས།
སྲིད་འདོད་རྒྱུ་ཡིན་གང་གི་ཕྱིར། །ཅེས་པ་རྐང་བ་ཕྱེད་དང་བརྒྱུད་
དོ། ། བཞི་བ་རྐྱེན་གྱི་རྣམ་པ་ནི། སྲིད་སྲེད་ཆོས་ཅན། རྐྱེན་གྱི་
རྣམ་པ་ཡིན་ཏེ། ཡང་སྲིད་འགྲུབ་པའི་ལྷན་ཅིག་བྱེད་རྐྱེན་ཡིན་པའི་
ཕྱིར། དེ་ལ་ལུང་འགོད་པ་དང་། རྩོད་པ་སྤངས་པ་དང༌། ཡང་
སྲིད་རྒྱུ་གསུམ་པ་ཅན་ཡིན་ཡང་། ཕུང་བོའི་རྒྱུན་སྐུལ་བྱེད་དང་།
་དེ་མ་ཐག་འགྲུབ་བྱེད་གཉིས་ཀ་ཡིན་པས་སྲེད་པ་ཉིད་འདིར་བཤད་
པ་ཡིན་ནོ་ཞེས། བདག་ཏུ་ཞེས་པ་ནས། དེ་ཡོད་ན་ཡོད་མེད་ཕྱིར་
རོ་ཞེས་པའི་བར་རོ། །གཉིས་པ་འགོག་པའི་བདེན་པ་བཞིའི་དང་བོ་
འགོག་པའི་རྣམ་པ་ནི། སྡུག་བསྔལ་འགགས་པ་དེ་ ཉིད་ཡིན་ལ།
དེ་ཡང་མི་སྲིད་པ་མ་ཡིན་ཏེ། སྡུག་བསྔལ་གྱི་རྒྱུ་སྲེད་པ་ལ་འགལ་
རྐྱེན་གྱི་གེགས་བྱེད་སྲིད་པའི་ཕྱིར། བདག་མེད་ན་བཅིང་གྲོལ་གཞི་
ཐ་དད་པས་ལམ་ལ་འབད་པ་དོན་མེད་པས་ཆགས་བྲལ་འཁོར་བར་
གནས་པ་ཡང་མི་སྲིད་པར་འགྱུར་རོ་སྙམ་ན། ཐར་དུས་ཀྱི་གང་
ཟག་ཐར་བའི་དུས་ན་མེད་ཀྱང་གཞི་ཐ་དད་དུ་མི་འགྱུར་ཏེ། གང་
ཟག་གི་རྒྱུན་དངོས་པོ་བ་འཁོར་ཞིང་ཐར་བས་སོ། །དེ་བཞིན་ལས་
གསོག་དུས་ཀྱི་གང་ཟག་རྣམ་སྨིན་མྱོང་དུས་ན་མེད་ཅིང་། མྱོང་
དུས་ཀྱི་གང་ཟག་ལས་གསོག་དུས་ན་མེད་ཀྱང་། གང་ཟག་གི་རྒྱུན་
དངོས་པོ་བ་ལས་ཀྱང་བསགས་རྣམ་སྨིན་ཀྱང་མྱོང་བས་གཞན་གྱིས་
བསགས་པ་གཞན་གྱིས་མྱོང་བར་ཡང་མི་འགྱུར་རོ། ། གལ་ཏེ་སྐད་
ཅིག་གི་ལས་མ་རྟོགས་པའི་གང་ཟག་ཡོད་ན་ཉེས་པ་སོ་ན་གནས་སོ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 95
སྙམ་ན། སྐད་ཅིག་མ་ལས་གཞན་པའི་དོན་རྫས་ལ་བྱེད་ན་དེ་ནི་
མེད་པ་ཁོ་ན་ཏེ་རྒྱུན་ཡང་སྐད་ཅིག་དང་བདག་གཅིག་ཅིང་རགས་པ་
ཡང་ཕྲ་བ་དང་བདག་གཅིག་པའི་ཕྱིར། ལྡོག་པ་ལ་བྱེད་ན་ཤིན་ཏུ་
ཐ་དད་ པ་ སྟེ་ ཆ་ དང་ཆ་ ཅན་ ལྡོག་ པ་ ཐ་ དད་ པས་ ཁྱབ་ པའི་ ཕྱིར།
གལ་ཏེ་རྒྱུན་དངོས་པོ་བ་མེད་ན་སྐྱེ་བ་སྔ་ཕྱི་གཉིས་ཀར་རྗེས་སུ་འགྲོ་
བའི་གང་ཟག་མེད་པས་འཁོར་བ་ཉམས་ཤིང་། དེ་མེད་ན་སུ་ཡང་
དེ་ལས་ཐར་བའི་དོན་དུ་བརྩོན་པ་དོན་མེད་པས་ཐར་ལམ་ལ་སྐུར་བ་
འདེབས་པའི་ལོག་པའི་ལྟ་བ་ཆེན་པོར་འགྱུར་རོ། ། རྒྱུན་དང་བྲལ་
བས་སྐད་ཅིག་འཁོར་རོ་ཞེ་ན། འོས་མེད་ཀྱི་རིག་པས་འཆི་ཁའི་
སྐད་ཅིག་ཐ་མ་དེ་འཁོར་བར་འགྱུར་ལ། དེ་ལྟར་ན། དེ་མ་འོངས་
པ་ཡང་རྟག་པར་འགྱུར་རོ། ། གང་ཟག་གི་བདག་མེད་ཀྱང་བདག་ཏུ་
ཕྱིན་ཅི་ལོག་གི་སྒྲོ་འདོགས་གཞོམ་ཕྱིར་དུ་བརྩོན་དགོས་ལ། ཆགས་
བྲལ་འཁོར་བར་གནས་པ་ཡང་སེམས་ཅན་ལ་དམིགས་པའི་བརྩེ་བའི་
དབང་གིས་སྔོན་གྱི་ལས་ཀྱིས་འཕངས་པའི་ཕུང་བོའི་རྟེན་ལྡོག་འདོད་
མེད་པར་རང་གིས་འཇུག་པ་ཡིན་གྱིས་བདག་ཡོད་པ་ནི་མ་ཡིན་ནོ། །
ལས་ཀྱིས་གནས་ཀྱང་ཐོར་བ་ལྡོག་པར་མི་འགྱུར་བའི་ཕྱིར་ཏེ། ལྷན་
ཅིག་བྱེད་རྐྱེན་སྲིད་པ་མ་ལུས་པར་ཟད་པའི་ཕྱིར། བརྩེ་བས་གནས་
ཀྱང་ཆགས་སྡང་ཅན་དུ་མི་འགྱུར་ཏེ། གཏི་མུག་བཅོམ་པའི་ཕྱིར་
དང༌། ཆགས་པ་དང་བརྩེ་བ་རྒྱུ་དང་དམིགས་རྣམ་དང་བྱེད་ལས་
ཀུན་མི་མཚུངས་པའི་ཕྱིར། ལས་ཀྱིས་གནས་ཀྱང་ཡང་སྲིད་ཕྱི་མ་



96
གནའ་དཔེ་གཅེས་བསྡུས་དཔེ་ཚོགས།
མཚམས་སྦྱོར་བའི་ནུས་པ་ཟད་ཅིང་། ཡུན་རིང་ཐུང་ནི་བརྩེ་བ་ཆེ་
ཆུང་གིས་ཡིན་ནོ། ། ཞེས་པ་དེ་ནི་ཞེས་པ་ནས། གཞན་གྱི་ངོར་ནི་
བཞུགས་པ་ཡིན། །ཞེས་པའི་བར་རོ། ། གཉིས་བ་ཞི་བའི་རྣམ་པ་ནི།
འཇིག་རྟེན་འཁོར་བའི་རྩ་བ་ཡིན་ན། རྒྱུན་ཞུགས་ཀྱིས་ཀུན་སྦྱོར་
གསུམ་ སྤངས་ པས། སྲིད་ པ་ ཕྱི་ མ་ མི་ ལེན་ པར་ འགྱུར་ བས།
བསྒོམ་པ་དོན་མེད་པར་འགྱུར་རོ་སྙམ་ན། འཇིག་རྟེན་ལྷན་སྐྱེས་མ་
སྤངས་ལ། སྤངས་ན་བདག་ལ་སྲེད་པ་མེད་པས། བདེ་བ་འདོད་
པས་ཡང་སྲིད་དུ་འཇུག་པ་མ་ཡིན་པར་འགྱུར་རོ་ཞེས་པ། གལ་ཏེ་
ཞེས་པ་ནས། མངོན་རྒྱུག་མིན་ཞེས་པའི་བར་རོ། །ཡང་ན་ཐར་བ་
ཆགས་སྡང་མ་ཞི་བའི་རང་བཞིན་ཡིན་ནམ་སྙམ་དུ་དོགས་པ་སྤངས་
པའི་ཕྱིར་དུ། སྡུག་བསྔལ་ཤེས་ལ་འགལ་མེད་པ་ཞེས་པ་ནས། ཞི་
བའི་རྣམ་པ་བཟུང་ངོ༌། །གསུམ་པ་གྱ་ནོམ་པའི་རྣམ་པ་ནི། སྡུག་
བསྔལ་སྐྱེད་བྱེད་ཀྱི་རྒྱུ་དེ་འཁོར་བར་འཆིང་བྱེད་ཡིན་ལ། སྡུག་
བསྔལ་མི་སྐྱེད་ཅིང་དེ་ལས་ཐར་བར་བྱེད་པའི་ཐབས་ཐར་བའི་ལམ་
དང་། སྡུག་བསྔལ་དེ་དང་བྲལ་བ་ཐར་བ་ཡིན་ན། རྟག་པ་ལ་དེ་
མི་སྲིད་ཅིང་། མི་རྟག་པར་བརྗོད་དུ་མེད་ན་ཡང་འབྲས་བུ་སྐྱེད་
བྱེད་དུ་མི་རིགས་པས་བརྗོད་དུ་མེད་པའི་བདག་ཀྱང་བཅིངས་གྲོལ་གྱི་
གཞིར་མི་རིགས་པས། བདག་དང་བདག་གིར་འཛིན་པ་དང་བྲལ་
བའི་སྟོབས་ ཀྱིས་སྡུག་བསྔལ་དང་བྲལ་བ་ཁོ་ན་ཐར་བ་གྱ་ནོམ་དུ་་
རིགས་སོ་ཞེས་པ་སྡུག་བསྔལ་ཞེས་པ་ནས། རྟག་པར་སྨྲོས་ཞེས་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 97 །
བར་གྱིས་སོ། ། བཞི་བ་ངེས་འབྱུང་གི་རྣམ་པ་ནི། ངེས་འབྱིན་དང་
འཇུག་པ་གཅིག་གིས་འཆད་དོ། ། བཞི་བ་ལམ་བདེན་ལ་བདག་མེད་
རྟོགས་པའི་ཤེས་རབ་ཉེས་པ་ཀུན་གྱི་གཉེན་པོར་གདམས་པ་དང་།
བདག་འཛིན་ཉེས་པ་ཀུན་གྱི་གཞིར་གདམས་པ་གཉིས་ལས། དང་
བོ་ལ་བཞི་ཡོད་པའི་དང་བོ་ནི། ལམ་གྱི་རྣམ་པ་ལ་སྔར་བཤད་ཟིན་
པའི་བདག་མེད་རྟོགས་པའི་ཤེས་རབ་དེ་གོམས་པ་མཐར་ཕྱིན་པ་ལས་
ཟག་བཅས་གནས་གྱུར་ནས་ཟག་མེད་དུ་གྱུར་པའི་ཚེ་གྲོལ་བ་ཡིན་ལ།
དེ་ལ་སླར་ཡང་ཉེས་པ་འབྱུང་བ་མ་ཡིན་ཏེ། ས་བོན་རྩད་ནས་་
བཏོན་པས་འབྱུང་བའི་ནུས་པ་མེད་པའི་ཕྱིར། དེས་ན་བདག་མེད་
རྟོགས་པའི་ཤེས་རབ་ཆོས་ཅན། ལམ་གྱི་རྣམ་པ་ཡིན་ཏེ། ཁྱོད་་
སྒོམ་མཁན་གྱི་སེམས་རྒྱུད་དྲི་བྲལ་དུ་གནས་གྱུར་ཐོབ་པའི་ཕྱིར་ཞེས་
པ། བཤད་ཟིན་ཅེས་པ་རྐང་བ་ཕྱེད་དང་བཞིའོ། ། གཉིས་པ་་་
རིགས་པའི་རྣམ་པ་ནི། གནས་གྱུར་མཐར་ཕྱིན་པའི་སེམས་ཀྱི་ཡུལ་
གྱི་གནས་ལུགས་ཇི་ལྟ་བ་བཞིན་འཛིན་ཅིང་། ཡུལ་གྱིས་ཀྱང་དེ་
འཛིན་གྱི་ཤེས་པ་བསྐྱེད་པ་ཆོས་ཉིད་ཡིན་ཡང་འབྲས་བུ་ནི་རྐྱེན་གྱིས་
ཕྱིན་ཅི་ལོག་ཏུ་གོལ་བར་གྱུར་པ་ཡིན་ལ། འཁྲུལ་བ་དེ་དག་འབད་
མེད་དུ་མི་ལྡོག་ཅིང་ལྡོག་ཏུ་མི་རུང་བ་ཡང་མ་ཡིན་ཏེ། གཙང་བདེ་
རྟག་བདག་སོགས་སེམས་ཀྱི་རང་བཞིན་ལ་མ་ཞུགས་ཤིང་གློ་བུར་བར་
སོང་བས། ཐོས་བསམ་སྒོམ་གསུམ་གང་གི་སྐབས་སུ་ཡང་བདག་
མེད་རྟོགས་པའི་ཤེས་རབ་ལ་གནོད་པའི་ནུས་པ་མེད་དོ། །ཅུང་ཟད་



98
གནའ་དཔེ་གཅེས་བསྡུས་དཔེ་ཚོགས།
ཡོད་ན་ཡང་གཉེན་པོ་སྟོབས་ཆེ་ནས་ཡུན་དུ་གནས་ མི་ནུས་ཞེས་་་་
སོགས། རྣམ་ཤེས་ཞེས་པ་ནས། དེ་ཕྱོགས་འཛིན་ཕྱིར་རོ་ཞེས་
པའི་བར་རོ། །དེ་ཆོས་ཅན། རིགས་པའི་རྣམ་པ་ཡིན་ཏེ། བདག་
འཛིན་ ལ་ གནོད་ པ་ ཅན་ གྱི་ གཉེན་ པོ་ སྟོབས་ ལྡན་ ཡིན་ པའི་ ཕྱིར།
གསུམ་པ་སྒྲུབ་པའི་རྣམ་པ་ནི། འཛིན་སྟངས་ཐ་དད་པ་ཙམ་གྱིས་
གནོད་བྱ་གནོད་བྱེད་དུ་མི་རུང་ཞིང་། བྱམས་སོགས་གོམས་པས་
ཉོན་མོངས་པའི་ས་བོན་འཇོམས་མི་ནུས་པས་སེམས་ཡུལ་གྱི་གནས་
ལུགས་ལས་ཕྱིན་ཅི་མ་ལོག་པར་སྒྲུབ་མི་ནུས། དེས་ན་སྟོང་ཉིད་
རྟོགས་པའི་ཤེས་རབ་ཁོ་ན་སྒྲུབ་པར་རིགས་ཞེས་པ། བདག་འཛིན་
ཅེས་པ་ནས། འགལ་བར་རབ་ཏུ་གྲུབ་པ་ཡིན། ། ཞེས་པའི་བར་
རོ། ། བཞི་བ་ངེས་པར་འབྱིན་པའི་རྣམ་པ་ནི། ཉེས་པ་ཆགས་་་
སོགས་གཉེན་པོ་སྒོམ་པའི་སྟོབས་ཀྱིས་ལྡོག་ཏུ་རུང་ལ། ལྡོག་ཟིན་ས་
བོན་རྩད་ནས་བཏོན་པས་སླར་ལྡོག་པ་མི་སྲིད་ཅེས་པ་ཟད་མིན་སྲོག་
ཆགས་ཞེས་པ་ནས། བཞིན་དུ་མ་ངེས་ཕྱིར་ཅེས་པའི་བར་རོ། །དེ་
ཆོས་ཅན། ངེས་པར་འབྱིན་པའི་རྣམ་པ་ཡིན་ཏེ། དྲི་མ་སླར་སྐྱེ་མི་
རུང་གི་ཆོས་སུ་འཇོམས་བྱེད་ཡིན་པའི་ཕྱིར། ། གཉིས་པ་བདག་་་་
འཛིན་ཉེས་པ་ཀུན་གྱི་གཞིར་བསམ་པ་ལ། བདག་འཛིན་འཁོར་བ་
སྡུག་བསྔལ་གྱི་རྩ་བར་བསྟན་པ་དང༌། ཀུན་འབྱུང་གི་ རྩ་བར་་་་
བསྟན་པ་དང་། དེ་སྤོང་འདོད་མེད་ན་ཐབས་གཞན་སྒོམ་ཀྱང་ལམ་
དུ་མི་འགྱུར་བ་གསུམ་མོ། ། དང་བོ་ནི། བདག་འཛིན་ཡོད་ན་དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 99
ལས་བདག་དང་མི་འབྲལ་བའི་སྲེད་པ་སྐྱེ་ཞིང་། དེ་ལས་བདག་གི་
བདེ་བ་ལ་སྲེད་པའི་སྲེད་པ་སྐྱེ་ལ། བདག་དེ་གཞན་གང་ལ་ཡང་
ལྟོས་མེད་དུ་བདེ་བར་བྱེད་མི་ནུས་པས། དེ་ལས་བདག་གི་བདེ་
བའི་སྒྲུབ་བྱེད་བདག་གི་བ་ལ་སྲེད་པ་སྐྱེ་ཞིང་། བདག་གི་བདེ་བ་
ཡོན་ཏན་ཅན་དུ་མཐོང་ནས་དེ་ལེན་པའི་ཕྱིར་དུ་སྒོ་གསུམ་གྱི་ལས་
མངོན་པར་འདུ་བྱེད་ལ། དེ་ལས་ཀྱང་ཕུང་བོ་འགྲུབ་པར་འདོད་དེ་
ཞེས་པ་གང་ཞིག ཅེས་པ་ནས་འཁོར་བར་འགྱུར། ཞེས་པའི་
བར་རོ། ། གཉིས་པ་ནི། བདག་འཛིན་ཡོད་ན་བདག་གཞན་ཕྱེ་
ནས་ཆགས་སྡང་ཐམས་ཅད་འབྱུང་ཞེས། བདག་ཡོད་ཅེས་པ་རྐང་
བ་བཞིའོ། །གསུམ་པ་ནི། བདག་འཛིན་སྤོང་འདོད་མེད་ན་བདག་
གི་བ་ལ་ཆགས་བྲལ་སྒོམ་ཀྱང་གྲོལ་ལམ་དུ་མི་འགྲོ་བ་དང༌། བཀའ་
ལུང་སོགས་གྲོལ་ལམ་དུ་མི་འགྲོ་བ་དང་། ལས་སྤོང་བ་ལ་འབད་པ་
གྲོལ་ལམ་དུ་མི་འགྲོ་བར་བསྟན་པའོ། ། དང་བོ་ལ། དངོས་དང་།
བདག་འཛིན་ཡོད་ན་བདག་གི་བ་ལ་ཆགས་པ་དང་བྲལ་བ་སྲིད་ན་ཧ་
ཅང་ཐལ་བ། དེས་ན་བདག་ལྟ་སྤོང་བར་གདམས་པའོ། ། དང་བོ་
ལ། བདག་སྲེད་ལ་སྐྱོན་དུ་བལྟ་བ་ གྲོལ་ལམ་དུ་མི་འགྲོ་བ་དང་།
བདག་གི་བ་སྡུག་བསྔལ་དུ་བསྒོམ་པ་གྲོལ་ལམ་དུ་མི་འགྲོ་བ་གཉིས་ཀྱི་
དང་བོ་ནི། བདག་འཛིན་ཡོད་ན་བདག་ལ་སྲེད་པ་ངང་གི་སྐྱེ་ཞིང་།
བདག་ལ་སྲེད་པ་སྐྱོན་དུ་སྒོམ་ཀྱང་སྤོང་བ་མ་ཡིན་ཏེ། བདག་ལ་
སྲིད་པ་ཡོན་ཏན་ཅན་དུ་མཐོང་བས་འབྱུང་བ་ཡིན་པའི་ཕྱིར། འོ་



100
གནའ་དཔེ་གཅེས་བསྡུས་དཔེ་ཚོགས།
ན་གང་ལས་བྱུང་ན་བདག་སྐྱོན་མེད་དུ་བཟུང་བས་བྱུང་བས་སོ། །
ཆང་གི་སྐྱོན་མ་མཐོང་ན་སྲིད་པ་སྐྱོན་ཅན་དུ་མཐོང་ཡང་མི་སྤོང་བ་
བཞིན་ནོ། ། དེས་ན་བདག་འཛིན་ཡོད་ན་བདག་གི་བ་ལ་ཆགས་པ་
དང་བྲལ་མི་ སྲིད་ པའི་ ཕྱིར་རོ་ཞེས་པ། ངེས་ པར་ ཞེས་ པ་ནས།
དེའི་ཕྱིར་གཉིས་ལ་ཆགས་བྲལ་མིན། །ཞེས་པའི་བར་རོ། ། གཉིས་པ་
ནི། དུག་གིས་ཟིན་པའི་སོར་མོ་སྡུག་བསྔལ་བར་བསྒོམས་པས་སྤོང་
བ་བཞིན་དུ། བདག་གི་བ་ཡང་སྡུག་བསྔལ་དུ་བསྒོམས་པས་སྤོང་ངོ་
སྙམ་ན་དེ་ལ་དཔེ་དགག་པ། དོན་དགག་པ། ཆགས་བྲལ་ངོས་
བཟུང་བ། སྡུག་བསྔལ་བསྒོམ་པར་གསུངས་པ་དང་འགལ་བ་་་་
སྤངས་པའོ། །དང་བོ་ནི། དུག་གིས་ཟིན་པའི་སོར་མོ་དེ་དེང་ཕྱིན་
ཆད་བདག་ལ་ཕན་མི་ཐོགས་པར་མཐོང་ནས་ཞེན་པ་འདོར་བ་ཡིན་
གྱི། བདག་ལ་ཕན་བྱེད་དུ་བཟུང་ན་སྡུག་བསྔལ་ཅན་དུ་མཐོང་ཡང་
ཞེན་པ་སྐྱེ་བ་མངོན་སུམ་གྱིས་མཐོང་བས་སོ། ། རེས་འགའ་བདེ་བ་
ཡང་བསྐྱེད་པའི་མཐའ་གཅིག་ཏུ་སྡུག་བསྔལ་གྱི་རྒྱུར་མ་ངེས་ཤིང༌།
ཕར་ཆེར་ སྡུག་བསྔལ་སྐྱེད་ཀྱང་ཟས་ཀྱི་བདེ་བ་ལ་སྲེད་པས་ཟས་་་་
གཞན་ལས་རྙེད་ན་དེ་ལ་དོན་གཉེར་སྐྱེ་བའང་མངོན་སུམ་གྱིས་མཐོང་
བས་བདག་གི་བ་སྡུག་བསྔལ་དུ་བསྒོམ་པ་ཐར་བའི་རྒྱུར་མི་འགྱུར་རོ་
ཞེས་པ། གལ་ཏེ་སྦྲུལ་བཟུང་ཞེས་པ་ནས། སྤྱོད་མཐོང་བཞིན་
ཞེས་པའི་བར་རོ། ། འདི་ནི་སྡུག་བསྔལ་གྱི་སྡུག་བསྔལ་བསྒོམ་པར་
སོང་བས་ཚེར་མ་བཏོན་པ་ན་རྐང་བ་ལ་དོན་གཉེར་སྐྱེ་བཞིན་དུ་དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 101
དང་བྲལ་ན་ཕུང་བོ་ལ་དོན་གཉེར་སྐྱེ་བས་སོ། །གཉིས་པ་དོན་དགག་
པ་ནི། བདག་གི་བ་སྡུག་བསྔལ་དུ་བསྒོམས་པས་སྐྱོན་ཅན་ལ་སྐྱོན་
མེད་ཀྱི་བློ་གནས་སྐབས་སུ་མི་འགྱུར་ན་རྟོག་ལྡན་གྱི་འབད་པ་དོན་
མེད་ལ། འགྱུར་ན། བདག་རྟག་པ་ཡིན་པ་ཞིག་པར་འགྱུར་ཞིང་
ཐར་བའི་སྐབས་ནས་ཡང་མ་ཞིག་པར་སོང་ན། དེ་འཛིན་གྱི་ཆགས་
པ་ཀུན་བསྐྱེད་ཅིང་། ཆགས་བྲལ་གྱི་གེགས་བྱེད་པས་སོ། ། སྤྱིར་
ཡོན་ཏན་མཐོང་བ་ལས་འབྱུང་བའི་ཞེན་པ་ཉེས་པ་མཐོང་བས་སྤོང་
བ་ཡིན་ལ། བདག་གི་བའི་ཞེན་པ་འདི་ཡོན་ཏན་མཐོང་བ་ལས་
བྱུང་བའི་ངེས་པ་མེད་པས་སྐྱོན་ཅན་དུ་བསྒོམས་པས་སྐྱོན་མཐོང་ཡང་
སྤོང་བར་མི་འགྱུར་བས་འཁོར་བའི་སྡུག་བསྔལ་ལ་མི་གནོད་པ་ལམ་
དུ་བཟུང་ནས་འབད་ཀྱང་འབྲས་བུ་མེད་དོ་ཞེས་པ། བདག་ནི་
འདོད་པ་ཞེས་པ་ནས། དེ་ལ་ཇི་ལྟར་གནོད་ཅེས་པའི་བར་རོ། །
གསུམ་པ་ཆགས་བྲལ་ངོས་བཟུང་བ་ལ། གཞན་གྱི་ཆགས་བྲལ་མི་
འཐད། རང་ གི་ ཆགས་ བྲལ་ ངོས་ བཟུང༌ བའོ། ། དང་ བོ་ ནི།
ཆགས་བྱ་དང་བདག་ཐ་དད་དུ་ཤེས་པས་ཆགས་བྲལ་དུ་འགྱུར་བ་མ་
ཡིན་ཞིང༌། ཚོར་བ་སྡུག་བསྔལ་གྱི་ཡིད་འབྱུང་བའང་ཆགས་བྲལ་དུ་
འགྱུར་བ་མ་ཡིན་ཏེ། བྱིས་པས་ཀྱང་བདག་དང་ཆགས་བྱ་ཐ་དད་
དུ་ཤེས་པའི་ཕྱིར་དང་། གཅིག་ཏུ་བཟུང་བ་མེད་ཀྱང་བདག་འཛིན་
ཡོད་ན་དེ་ལས་ཆགས་པ་སྐྱེ་བའི་ཕྱིར། ཡིད་འབྱུང་དེ་ཡང་ཞེ་སྡང་
དང་མཚུངས་ལྡན་ཡིན་ཏེ། དེའི་རྒྱུར་གྱུར་པའི་ཡིད་མི་བདེའི་རྒྱུ་



102
གནའ་དཔེ་གཅེས་བསྡུས་དཔེ་ཚོགས།
ཅན་ཡིན་ལ། ཞེ་སྡང་སྐྱེས་པ་ཡང་ཆགས་བྲལ་དུ་འགྱུར་བ་མ་ཡིན་
ཏེ། སྡུག་བསྔལ་ལོག་ཀྱང་གནས་པར་རིགས་པ་ལས་སྡུག་བསྔལ་
ལོག་ན་ཞེ་སྡང་ཡང་ལྡོག་པའི་ཕྱིར། རང་གི་ཆགས་བྲལ་ངོས་བཟུང་
བ་ནི། དགྲ་བཅོམ་པ་ལ་ཆགས་བྲལ་ཞེས་བརྗོད་པ་ཡིན་ཏེ། ཙན་
དན་གྱིས་བྱུགས་པ་དང་སྟེའུས་གཅོད་པ་སོགས་སེམས་ཅན་ལ་སེམས་
སྙོམས་ཤིང་བླང་དོར་ལ་ཞེན་པ་སྤངས་པའི་ཕྱིར། ཞེས་སྟོན་པར།
མཆོག་གཞན་དོན་དུ་གཉེར་ཕྱིར་དང་། ། ཞེས་ པ་ནས་ཆགས་བྲལ་
ཞེས་ནི་བརྗོད་པ་ཡིན། ། ཞེས་ པའི་བར་རོ། ། བཞི་ བ་ སྡུག་བསྔལ་
བསྒོམ་པར་གསུངས་པ་དང་འགལ་བ་སྤངས་པ་ནི། ངེད་ཀྱི་སྡུག་
བསྔལ་བསྒོམ་པར་གསུངས་པ་ནི། ཁྱབ་པ་འདུ་བྱེད་ཀྱི་སྡུག་བསྔལ་
ལ་དགོངས་པ་ཡིན་གྱི། སྡུག་བསྔལ་གྱི་སྡུག་བསྔལ་མ་ཡིན་པས་འདུ་
བྱེད་ཀྱི་སྡུག་བསྔལ་བསྒོམས་པ་དེ་ཡང་འཁོར་བ་ལས་དངོས་སུ་གྲོལ་
བྱེད་མ་ཡིན་ཏེ། དེའི་ ཐབས་དམ་པ་ མིན་ པའི་ཕྱིར། ། དེ་ཡང་
འདུས་བྱས་མི་རྟག་པར་རྟོགས་པ་ལས་ཟག་བཅས་ སྡུག་བསྔལ་དུ་
རྟོགས་ཤིང་། དེ་ལས་བདག་མེད་རྟོགས་པ་འབྱུང་སྟེ། འདི་ལྟར།
གསུམ་ག་ལ་ཕྲ་རགས་གཉིས་གཉིས་ཡོད་པས་རགས་པའི་སྡུག་བསྔལ་
ངན་སོང་ལ་མི་འདོད་པའི་བློ་བཅོས་མ་མིན་པ་སྐྱེ་བ་ནི། འཇིག་
རྟེན་འདིར་རིང་དུ་མི་གནས་པའི་འཆི་བ་མི་རྟག་པ་རྗེས་སུ་དྲན་པ་ལ་
ངེས་པར་ལྟོས་ལ། ཕྲ་བའི་སྡུག་བསྔལ་ལས་ཉོན་གྱི་འདུས་བྱས་པའི་
མི་རྟག་པ་ལ་མི་འདོད་པའི་བློ་སྐྱེ་བ་ཡང་། འདོད་པའི་གན་དུ་སྐད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 103
ཅིག་ཀྱང་མི་སྡོད་པར་འགྲོ་བར་རྟོགས་པ་སྔོན་དུ་ངེས་པར་སོང་བ་ལ་
ལྟོས་སོ། །ལས་དང་ཉོན་མོངས་པའི་གཞན་དབང་ཅན་དུ་རྟོགས་ན་
རང་དབང་བའི་འཛིན་པ་འདོར་བས་སྡུག་བསྔལ་དུ་རྟོགས་པ་འབྱུང་
བས་ཕྱི་མ་འཁོར་བ་ལས་དངོས་སུ་གྲོལ་བྱེད་དང་། སྔ་མ་དེ་གཉིས་
དེའི་ཐབས་སོ། །དེ་ལྟར་མིན་པར་བདག་ཏུ་བཟུང་ན་འཁོར་བ་ལས་
མ་འདས་སོ་ཞེས་པ། འདུ་བྱེད་ཅེས་པ་ནས། འཁོར་བ་བ་ཞེས་བྱ་
ཞེས་པའི་བར་རོ། །གཉིས་པ་སྲིད་ན་ཧ་ཅང་ཐལ་བ་ནི། ཐར་བའི་
སྐབས་ན། བདག་གི་བ་མེད་ན་དེའི་ཟབ་པོ་མེད་ལ། དེ་ལྟ་ན།
བདག་ཀྱང་མེད་པར་འགྱུར་ཏེ། བདག་དེ་ལས་ལྡོག་ཅིང་རྣམ་སྨིན་
མྱོང་ བའི་ མཚན་ ཉིད་ ཅན་ གྱི་རྟག་ པར་ ཁས་བླངས་སོ། ། ཞེས་ པ།
བདག་གི་ཉིད་ནི་མི་འདོད་ཅེས་པ་རྐང་བ་བཞིའོ། །གསུམ་པ་དེས་ན་
བདག་ལྟ་སྤང་བར་གདམས་པ་ནི། གྲོལ་བ་དོན་གཉེར་ཞེས་བོས་
ནས་གྲོལ་བར་འདོད་ན། འཇིག་ལྟ་ རྩ་བ་ནས་ཐོན་ཅིག་དེ་ཉིད་
འཁོར་བའི་རྩ་བ་ཡིན་ནོ་ཞེས་དེའི་ཕྱིར་ཅེས་པ་རྐང་བ་བཞིའོ། །
གཉིས་པ་བཀའ་ལུང་སོགས་གྲོལ་ལམ་དུ་མི་འགྲོ་བ་ལ། བཀའ་ལུང་
སོགས་ཀྱིས་འཁོར་བའི་སྡུག་བསྔལ་ལ་མི་གནོད་པ་དང༌། བདག་
མེད་རྟོགས་པའི་ཤེས་རབ་ཁོ་ན་འཁོར་བའི་རྒྱུའི་གཉེན་པོ་སྟོབས་ལྡན་
དུ་བསྟན་པའོ། །དང་བོ་ནི། བཀའ་ལུང་ཙམ་གྱིས་གྲོལ་ལོ་ཞེས་པ་
ཡང་ཡིད་ཆེས་པའི་གནས་སུ་མི་འགྱུར་ཞིང༌། ས་བོན་ལ་གྲུབ་པའི་
དཔེ་སྐྱེས་བུ་ལ་སྦྱོར་ན་ཧ་ཅང་ཐལ་བ་སོགས།། ལུང་ནི་ཞེས་པ་ནས།



104 གནའ་དཔེ་གཅེས་བསྡུས་དཔེ་ཚོགས།
དེས་ན་མྱོང་ལས་དྲན་པ་འབྱུང་། ། ཞེས་པའི་བར་གྱིས་སོ། །གཉིས་
པ་ནི། འཁོར་བ་འགྲུབ་བྱེད་ཀྱི་རྒྱུ་ནི་སྲེད་པ་ཡིན་ལ། བདག་མེད་
རྟོགས་པའི་ཤེས་རབ་ཀྱིས་མ་རིག་པ་བཅོམ་པའི་སྒོ་ནས་སྲེད་པ་རྗེས་
འབྲང་དང་བཅས་པ་འཇོམས་ པས་དེ་ཁོ་ན་གཉེན་པོར་རིགས་ཀྱི།
ཉོན་མོངས་མེད་པར་ལས་ལུས་ཡོད་ཀྱང་འཁོར་བར་སྐྱེ་མི་ནུས་པས་
དེ་ སྤོང་བའི་གཉེན་པོ་ཟུར་བ་མེད་དོ་ཞེས་པ། བདེན་པ་ཞེས་པ་
ནས། མྱུ་གུ་བཞིན་ཞེས་པའི་བར་རོ། །གསུམ་པ་ལས་སྤོང་བ་གྲོལ་
ལམ་དུ་མི་འཐད་པ་ནི། སྲིད་པ་མ་སྤངས་ན་ལས་རྐྱང་བ་ཟུར་དུ་
སྤོང་བའི་གཉེན་པོ་མེད་ལ། ཁྱད་པར་སྐྲ་འབལ་བ་སོགས་ཀྱི་གདུང་
བ་ནི་ལས་ངན་གྱི་འབྲས་བུ་ཡིན་ན། དེ་ལྟ་བུ་མྱོང་གྱུར་གྱི་ལས་ངན་
གྱི་འབྲས་བུ་ཆུང་བར་བྱེད་ནུས་ཀྱང་། དགེ་བའི་ལས་ཀྱི་འབྲས་བུ་
ནི་ཟད་པར་བྱེད་མི་ནུས་པས། དེ་ལྟ་བུའི་གདུང་བ་ལམ་དུ་འགྱུར་
བ་ལ་ཡང་ལམ་སྒོམ་པ་བོ་བློ་འགྱུར་དགོས་པས་ལས་སྤོང་བའི་གཉེན་
པོ་ལས་ལོགས་སུ་འབད་པ་དོན་མེད་ཅེས་སོགས། ལས་དང་ལུས་
དག་ཅེས་པ་ནས། འདོད་མི་འགྱུར་ཞེས་པའི་བར་རོ། ། གཉིས་པ་
དེ་ལ་བདེ་གཤེགས་སྒྲུབ་པ་ན། ཐུབ་པ་བཅོམ་ལྡན་འདས་ཆོས་ཅན།
ཁྱད་པར་གསུམ་ལྡན་གྱི་མཁྱེན་པ་མངའ་བ་ ཡིན་ཏེ། གཞན་ལ་
བདེན་བཞིའི་གནས་ལུགས་སྟོན་པར་མཛད་པའི་སྐྱོབ་པ་ཡིན་པའི་
ཕྱིར། ཁྱད་པར་གསུམ་ལྡན་གྱིས་གང་ཟག་གསུམ་ལས་ཁྱད་པར་དུ་
འཕགས་པར་གྲུབ་ཅེས་པ། སྐྱོབ་ལས་ཞེས་པ་ནས། མི་སློབ་ལས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 105
ལྷག་ཅེས་པའི་བར་རོ། ། གསུམ་པ་དེ་ལས་སྟོན་པ་སྔོན་དུ་སོང་བར་
སྒྲུབ་པ་ནི། དེ་ཆོས་ཅན། གཞན་གྱི་དོན་དུ་སྦྱོར་བའི་བརྩོན་
འགྲུས་ཀྱིས་བདག་མེད་རྟོགས་པའི་ཤེས་རབ་གོམས་པར་མཛད་པ་
ཡིན་ཏེ། ཁྱད་པར་གསུམ་ལྡན་གྱི་མཁྱེན་པ་མངའ་བ་ཡིན་པའི་ཕྱིར།
ཞེས་པ་དེའི་ཕྱིར། ཞེས་པ་རྐང་བ་ཕྱེད་དང་གཉིས་སོ། །བཞི་བ་དེ་
ལ་བརྩེ་བ་སྔོན་དུ་སོང་བར་སྒྲུབ་པ་ནི། དེ་ཆོས་ཅན། བརྩེ་བ་
སྙིང་རྗེ་ཆེན་པོ་སྔོན་དུ་སོང་སྟེ། སྔ་མའི་བསྒྲུབ་བྱའི་ཆོས་དེའི་ཕྱིར།
ཞེས་པ། དེ་ལས་ཞེས་པ་རྐང་བ་གཉིས་སོ། །གཉིས་པ་ཁྱད་པར་གྱི་
གཞི་ནི། དེ་ཆོས་ཅན། གྲོལ་བ་དོན་གཉེར་གྱི་ཚད་མའི་སྐྱེས་བུར་
སྐྱེས་པ་ཡིན་ཏེ། བསམ་སྦྱོར་ཕུན་ཚོགས་བསྒོམས་པའི་སྟོབས་ཀྱིས་
དོན་གཉིས་ཕུན་ཚོགས་ཀྱི་བདག་ཉིད་དང་ལྡན་པའི་སྐྱེས་བུ་ཡིན་པའི་
ཕྱིར་རོ་ཞེས་པ། བརྩེ་བས་ཞེས་པ་རྐང་བ་བཞིའོ། ། ཚད་མའི་སྒོ་
ནས་བསྟོད་པའི་དགོས་པ་ནི། ཁོ་བོས་བཤད་པའི་ཚད་མའི་རྣམ་
པར་བཞག་པ་འདི་དག་ནི་ཐུབ་པའི་གསུང་རབ་ལས་དངོས་ཤུགས་
ལས་གྲུབ་པ་ཡིན་གྱི། ཁོ་བོས་རང་འགར་མ་བཞག་གོ་ཞེས་རང་
བཟོའི་ཉེས་པ་སྤོང་བ་ནི། དེ་ལྟའི་ཞེས་པ་ནས། གསལ་བར་ཟད་
ཅེས་ པའི་ བར་རོ། ། དེས་ན། ལེའུ་ འདིར་ སྔར་ བཤད་ པ་ ལྟར།
གང་ཟག་གི་བདག་མེད་ཙམ་མ་གཏོགས་ཆོས་ཀྱི་བདག་མེད་དངོས་སུ་
མ་བསྟན་ལ། ཆོས་ཀྱི་བདག་མེད་ནི་གཟུང་འཛིན་རྫས་ཐ་དད་དུ་
བཀག་པའི་མེད་དགག་སྟེ། མངོན་སུམ་གྱི་སྐབས་སུ་འཆད་པའི་རྒྱུ་



106
གནའ་དཔེ་གཅེས་བསྡུས་དཔེ་ཚོགས།
མཚན་ནི། གཟུང་འཛིན་རྫས་ཐ་དད་ཀྱི་དོགས་པ་བཅད་པ་ནི།
གཙོ་བོར་དབང་བོའི་མངོན་སུམ་ཡུལ་ཅན་ལ་སྐྱེ་བས་དེའི་སྐབས་སུ་
བཤད་ པ་ ཡིན་ ནོ། ། དེས་ ན། འདི་ བཞིན་ དུ་ ཤེས་ པར་ བྱ་ སྟེ།
རང་དོན་གྱི་སྐབས་སུ་རྟགས་ཀྱི་གྲངས་ངེས་ སོགས་ བཤད་པ་དང་།
འོ་ན་མངོན་སུམ་གྱི་སྐབས་སུ་དབང་མངོན་དང༌། རང་རིག་པའི་
མངོན་སུམ་སོགས་བཤད་པ་ཡང་། སྐབས་འདིར་བདེན་བཞིའི་་
གནས་ལུགས་རིགས་པས་སྒྲུབ་པའི་རྟགས་ཀྱི་ཚུལ་སྒྲུབ་པའི་ཡན་ལག་
ཏུ་ཉེ་བར་མཁོ་བས། སློབ་དཔོན་ གྱི་ལེའུ་ གཉིས་སྦྱར་བ་མཛད་
ཅིང་། གཞན་དུ་ན་རྟགས་དང་མངོན་སུམ་རྣམ་པར་དག་པ་འབྲས་
བུ་མེད་པར་འགྱུར་ལ། ལེའུ་གཞན་གསུམ་ལེའུ་གཉིས་པ་འདིའི་
ཡན་ལག་ཏུ་འགྱུར་ཚུལ་བདག་གིས་ཚིག་རེ་རེ་ནས་སྦྱར་བར་ནུས་
མོད་ཀྱི་གཞན་དུ་འཆད་པས་འདིར་མ་སྤྲོས་སོ། ། བདེན་བཞིའི་་་་
གནས་ལུགས་ལ་གོམས་པར་བྱས་པས་རྣལ་འབྱོར་མངོན་སུམ་སྐྱེ་ཞིང་།
དེ་ལ་འབྲས་བུ་ཅི་ཡོད་ན་མ་ཆོད་པའི་འབྲས་བུ་ནི་གཞལ་བྱ་བདེན་
བཞིའི་ གནས་ལུགས་ རྟོགས་ པ་ཡིན་ལ། ཆོད་ པའི་འབྲས་བུ་ནི།
གནས་སྐབས་དང༌། མཐར་ཐུག་གི་ཕན་པ་མཐའ་དག་ཐོབ་པར་
འགྱུར་བ་ཡིན་ནོ། ། དེ་ལྟར་རང་ཉིད་ཀྱིས་བདེན་བཞིའི་གནས་་་་་
ལུགས་རྟོགས་པ་ན། སྒྲུབ་ངག་དང་སུན་འབྱིན་གྱི་སྒོ་ནས་གཞན་
ཡང་དག་པའི་དོན་ལ་རྗེས་སུ་འཛིན་ཚུལ་ཤེས་པའི་ཡན་ལག་ཏུ་ལེའུ་
བཞི་བ་སྦྱར་བ་ཡིན་ནོ། །བཞི་བ་ལམ་ཉམས་སུ་ལེན་པའི་ཚུལ་མདོར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 107
བསྡུས་ནས་སྟོན་པ་ནི། དེ་ལ་ཉོན་མོངས་ལ་མངོན་གྱུར་དང་། ས་
བོན་གཉིས། དང་བོ་ལ། ཉེས་སྤྱོད་དངོས་སུ་སློང་ནུས་པ་དང་མི་
ནུས་པ་གཉིས། དང་པོས་ཀུན་ནས་སློང་བའི་སྒོ་གསུམ་གྱི་ལས་ནི།
བསོད་ནམས་མིན་པའི་ལས་ཡིན་ལ། དེས་ངན་འགྲོ་འཕེན་ཞིང་
ཉོན་མོངས་དེ་ནི་ལྷག་པ་ཚུལ་ཁྲིམས་ཀྱི་བསླབ་པས་འཇོག་པར་བྱེད་
དོ། །ཉེས་སྤྱོད་དངོས་སུ་སློང་མི་ནུས་པའི་ཉོན་མོངས་མངོན་གྱུར་པ་
དེ་ལ། ཕྱི་མའི་འདོད་ཡོན་ལ་ཆགས་པ་དང༌། འདོད་ཡོན་དང༌
བྲལ་བའི་ཏིང་ངེ་འཛིན་ལ་ཆགས་པ་གཉིས་ཡོད་པས། དེ་གཉིས་
ཀྱིས་ཀུན་ནས་བསླངས་པའི་ལས་ནི། རིམ་པ་བཞིན་དུ་བསོད་་་་
ནམས་དང་། མི་གཡོ་བའི་ལས་ཞེས་བྱ་ལ། ཀུན་སློང་དེ་གཉིས།
ལྷག་པ་སེམས་ཀྱི་བསླབ་པས་འཇོམས་པར་བྱེད་ལ། ཕྱི་མ་ལ་ཡང་
དབང་བོ་དང་བཅས་པ་ཏིང་ངེ་འཛིན་ལ་ཆགས་པ་དང་། ཏིང་ངེ་
འཛིན་རྐྱང་བ་ལ་ཆགས་པའི་བྱེ་བྲག་གིས་གཟུགས་གཟུགས་མེད་སོ་
སོར་འགྱུར་རོ། ། ས་བོན་ནི། ལྷག་པ་ཤེས་རབ་ཀྱི་བསླབ་པས་
འཇོམས་པ་ཡིན་ཏེ། དེ་ལྟ་བུའི་ཉོན་མོངས་ཀྱི་གཉེན་པོར་གྱུར་པའི་
ཉམས་ལེན་གྱི་རྣལ་འབྱོར་ཐམས་ཅད་ཞི་ལྷག་གཉིས་སུ་འདུས་ཤིང་ཞི་
གནས་ལ་རྙོག་པ་སེལ་བའི་ཞི་གནས་དང༌། གཡོ་བ་སེལ་བའི་ཞི་
གནས་གཉིས་ཡོད་ལ། ལྷག་མཐོང་ལ་ཡང་། ཀུན་རྫོབ་ལ་་་་་་
དམིགས་པ་དང༌། དོན་དམ་ལ་དམིགས་པ་གཉིས་སོ། །དེ་ལ་ལྷག་
པ་ཤེས་རབ་ཀྱི་བསླབ་པ་ལ་ནི། ལྷག་པ་སེམས་ཀྱི་བསླབ་པ་ངེས་



108
གནའ་དཔེ་གཅེས་བསྡུས་དཔེ་ཚོགས།
པར་སྔོན་དུ་འགྲོ་དགོས་ཏེ། ལྷག་པ་ཤེས་རབ་ཀྱི་བསླབ་པའི་གཙོ་
བོ་བདག་མེད་རྟོགས་པའི་ ཤེས་ རབ་ཡིན་ལ། དེ་ཉོན་མོངས་ཀྱི་
གཉེན་པོར་འགྱུར་བ་ལ་ནི། བྱིང་རྒོད་ཀྱི་སྐྱོན་ཐམས་ཅད་དང་བྲལ་
ནས་ཇི་ལྟར་འདོད་པ་བཞིན་དུ་སེམས་དགེ་བའི་དམིགས་པ་ལ་བཀོལ་
དུ་རུང་བའི་སེམས་ཤིན་ཏུ་སྦྱངས་པ་སྔོན་དུ་མ་སོང་ན། བདག་
མེད་ལ་གསལ་སྣང་མི་སྐྱེ་བས་སོ། །དེ་ལྟ་བུའི་སེམས་ཤིན་ཏུ་སྦྱངས་པ།
བྱིང་རྒོད་ཀྱི་སྐྱོན་ཐམས་ཅད་དང་བྲལ་བ་དེ་ལ་ནི། ལྷག་པ་སེམས་
ཀྱི་བསླབ་པ་དང༌། གཡོ་བ་སེལ་བའི་ཞི་གནས་ཞེས་བྱའོ། ། དེ་ལ་
ཡང་ལྷག་པ་ཚུལ་ཁྲིམས་ཀྱི་བསླབ་པ་ངེས་པར་སྔོན་དུ་འགྲོ་དགོས་ཏེ།
སེམས་དེ་ལྟ་བུ་སྐྱེ་བ་ལ་བྱིང་རྒོད་སྤོང་དགོས་ལ། དེ་སྤོང་བའི་་
གཉེན་པོ་ཡིད་བྱེད་གཉིས་ཏེ། དང་བར་འགྱུར་བའི་ཡིད་བྱེད་དང་།
སྐྱོང་བར་འགྱུར་བའི་ཡིད་བྱེད་དོ། །དེ་ལ་དང་བོ་ནི། འཆི་བ་དང་
ལས་འབྲས་དང་ཁྱད་པར་ཚུལ་ཁྲིམས་བསྲུང་བའི་ཕན་ཡོན་བསམས་
ནས་ཡིད་འཕྲོག་ནུས་སོ། ། གཉིས་པ་ནི། དགེ་བ་སྒོམ་ཚུལ་དང་
ངན་སོང་སོགས་ཀྱི་ཉེས་དམིགས་ཀྱི་ཕྱོགས་ལ་བསམས་ནས་ཡིད་ཤིན་
ཏུ་འཕྲོག་པར་འགྱུར་བའོ། ། དེ་ལ་ནམ་བྱིང་བ་ན་དང་བོ་སེམས་ལ་
རྒོད་པ་ན་གཉིས་པ་སེམས་པར་བྱེད་དོ། ། ཡིད་དེ་གཉིས་ལ་རྙོག་པ་
སེལ་བའི་ཞི་གནས་ཞེས་བྱ་ལ། , དེའི་ཡང་གཙོ་བོ་ལྷག་པ་ཚུལ་་་་
ཁྲིམས་ཀྱི་ཕན་ཡོན་བསམས་ནས། ཚུལ་ཁྲིམས་ལ་འཇུག་པའོ། །དེ་
དག་གི་སེམས་ཉོན་མོངས་ པའི་རྙོག་པ་ལས་འབྱེད་པར་བྱེད་པས།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 109 །
རྙོག་པ་སེལ་བ་ཞེས་བྱའོ། །མདོར་ན་དང་བོར་ལྷ་དང་དཀོན་མཆོག་
ལ་སྐྱབས་སུ་སོང་ཞིང་། དགེ་བའི་བཤེས་གཉེན་མཉེས་པར་བྱས་
ནས་དང་བོར་འཇིག་རྟེན་འདིར་རིང་དུ་མི་གནས་པར་འཆི་བ་དང༌།
མི་རྟག་པ་བསྒོམས་ནས་ཚེ་འདི་ལ་བློ་ལོག་སྟེ། ཕྱི་མ་དོན་གཉེར་གྱི་
བློ་བསྐྱེད་ལ། དེའི་རྗེས་སུ་འཁོར་བའི་ཕུན་ཚོགས་སྤྱིའི་ཉེས་་་་་
དམིགས་བསམས་ནས་ཐར་བ་དོན་གཉེར་གྱི་བློ་བསྐྱེད་དེ། ལྷག་པ་
ཚུལ་ཁྲིམས་ཀྱི་བསླབ་པ་ལ་འབད་དེ་བསྲུང་ལ། དེ་ལས་ལྷག་པ་
སེམས་ཀྱི་བསླབ་པ་སྐྱེ་ཞིང་། དེའི་རྗེས་སུ་སྔར་བཤད་པའི་བདེན་
བཞིའི་གནས་ལུགས་རིགས་པས་བརྟན་པོར་བྱས་ལ། དེའི་དོན་ལ་
རྩེ་གཅིག་ཏུ་གཞག་པར་བྱའོ། །དེ་སྐྱེས་བུ་ཆེན་པོའི་རིགས་ཅན་ཡིན་
ན། ཐར་བ་དོན་གཉེར་གྱི་བློ་སྐྱེས་པ་དང་། བྱམས་སྙིང་རྗེ་བྱང་
ཆུབ་ཀྱི་སེམས་བསྒོམ་ལ། རང་ཉིད་ཞི་བ་ཙམ་དོན་དུ་གཉེར་བའི་
བློ་བཟློག་པར་བྱ་ཞིང༌། དེའི་རྗེས་སུ་བླ་ན་མེད་པའི་བྱང་ཆུབ་ཐོབ་
འདོད་བསྐྱེད་ལ། གང་ཟག་དང་ཆོས་ལ་བདག་མེད་པ་རྣམ་པ་
གཉིས་བསྒོམ་པར་བྱའོ། ། ཚུལ་འདིས་ལམ་ལ་ཞུགས་ན་མྱུར་བ་ཁོ་
ནར་གོ་འཕང་མཆོག་ཐོབ་པར་འགྱུར་རོ། །འཛམ་བུའི་གླིང་འདིར་
ཉི་མའི་འོད་ཟེར་བཞིན་དུ་ཤར་ཙམ་གྱིས། །རྨོངས་པའི་ཚོགས་ཀུན་
འཇོམས་མཛད་ཡང་དག་ཤེས་བྱའི་དེ་ཉིད་མ་ལུས་པ། །གསལ་བར་
བྱེད་པའི་དཔལ་ལྡན་རིགས་པའི་དབང་ཕྱུག་གང་དེ་རྒྱལ་གྱུར་ཅིག།
དེ་ནས་རིང་ནས་སྨོན་ལམ་ཤུགས་ཀྱིས་འདིར་བྱོན་ཏེ། ། གངས་རིའི་



110
གནའ་དཔེ་གཅེས་བསྡུས་དཔེ་ཚོགས།
DR
སྐྱེ་བོ་བློ་མིག་ལྡོང་བ་སྟོང་དག་ལ། །ཆོས་མིག་སྦྱིན་མཛད་བླ་མ་རྣམས་
ཀྱི་མན་ངག་ལས། ། གཞུང་འདིའི་ལམ་རིམ་ཆ་ཤས་ཙམ་ཞིག་གསལ་
བར་བྱས། ། ཐ་སྙད་གཙུག་ལག་ལེགས་པར་མ་སྦྱངས་པས། ། སྡེབ་
སྦྱོར་མཁས་རྣམས་མ་གྲུབ་བསྐྱེད་མིན་ནའང་། ། མཁས་པའི་སྐྱེ་བོ་
ཡུན་རིང་མཉེས་པའི་མཐུས། ། དོན་ལ་གཞན་གྱིས་ཀླན་ཀ་རྙེད་པར་
དཀའ། ། གང་ཞིག་མཁས་འདོད་མཁས་ལ་ཤེས་པ་དང་། ། བཟང་
འདོད་གཞན་གྱི་སྐྱོན་མཚང་བརྗོད་པ་དང༌། ། ཚུལ་ལྡན་སྒྲུབ་ཕྱིར་
གཞན་ཚུལ་སྒྲོག་བྱེད་པའི། ། བཤེས་གཉེན་གང་དེ་རིང་དུ་འདོར་
གྱུར་ཅིག། དེ་ལྟར་བསགས་པའི་དགེ་བ་ ཅི་ཡོད་དེས། ། ཕྱོགས་
མཐས་གཏུགས་པའི་སེམས་ ཅན་མ་ལུས་པ། ། རིགས་ཚུལ་དྲི་མེད་
སྣང་བ་རྒྱས་གྱུར་ནས། ཐེག་མཆོག་ལམ་ལ་མྱུར་དུ་འཇུག་གྱུར་ཅིག།
ལྷག་པ་ ཤེས་རབ་ཀྱི་བསླབ་པ་གཏན་ལ་འབེབས་པ་མངོན་པའི་སྡེ་
སྣོད་ཀྱི་དགོངས་པ་གཙོ་བོར་འགྲེལ་བ་རིགས་པའི་བསྟན་བཅོས་་་
གཞན་ལས་ཆེས་མཆོག་ཏུ་གྱུར་པ། ཚད་མ་རྣམ་འགྲེལ་གྱི་ལམ་རིམ་
པ་མདོ་ཙམ་བྱས་པ་འདི་ནི་དམིགས་པ་མེད་པའི་མཁྱེན་རབ་དང་།
ཐུགས་རྗེས་འགྲོ་བ་ལ་བུ་གཅིག་པ་ལྟར་བརྩེ་ཞིང༌། ཁྱད་པར་ཕྱི་
ནང་གི་རྟེན་འབྲེལ་འདི་རྣམས་སྣང་དུས་ཉིད་ནས་ཟླ་བའི་གཟུགས་
བརྙན་ལྟར་ཐུགས་སུ་ཆུད་པ། རེད་མདའ་བ་ཞེས་གྲགས་པ་དང་།
དེ་ཉིད་ཞབས་རྡུལ་གུས་པས་མནོས་ཤིང་གསུང་རབ་མཐའ་དག་གི་
དོན་འབྱེད་པ་ལ་ཐོགས་པ་མི་མངའ་བའི་བློ་གྲོས་ཅན་འཛམ་གླིང་གི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 111.
མིག་གཅིག་པུ་ལྟ་བུ་ཐམས་ཅད་མཁྱེན་པ་བློ་བཟང་གྲགས་པའི་དཔལ་
དང༌། དེ་ཉིད་ཀྱི་ཞབས་ལ་གཏུགས་པ་མང་དུ་ཐོས་པའི་སྡེ་སྣོད་
འཛིན་པ་ཆེན་པོ་ཀུན་དགའ་དཔལ་ཞེས་བྱ་བ་རྣམས་ཀྱི་ཞབས་རྡུལ་
རྙོག་པ་མེད་པའི་ཟེའུ་འབྲུ་སྤྱི་བོས་ལེན་པ་དར་མ་རིན་ཆེན་ཞེས་བྱ་
བས་ སྡེ་སྣོད་འཛིན་པ་དུ་མས་བསྐུལ་ནས་མདོའི་དོན་དང་ཆོས་་་་་
མཚུངས་པའི་གནས་མཆོག་པོ་ཏ་རིར་སྦྱར་བ་རྫོགས་སོ། ། བསྟན་པ་
ཡུན་རིང་དུ་གནས་པར་གྱུར་ཅིག། ། །ཨོཾ་སྭསྟི། རྒྱལ་བསྟན་པད་
ཚལ་ཕན་བདེའི་དྲི་བསུང་ཅན། ། བཤད་སྒྲུབ་འདབ་རྒྱས་རྣམ་གྲོལ་
སྦྲང་རྩིའི་བཅུད། ། འགྲོ་ཀུན་སྤྱོད་ཕྱིར་སྐུ་འབུམ་བྱམས་པ་གླིང༌། །
ཆོས་སྡེ་ཆེ་ནས་ཆོས་སྦྱིན་ཆར་འདི་སྤེལ། །མངྒ་ལཾ།



112
གནའ་དཔེ་གཅེས་བསྡུས་དཔེ་ཚོགས།
༄༅། །འགལ་འབྲེལ་གྱི་རྣམ་གཞག་བཞུགས་སོ། །
རྒྱལ་ཚབ་རྗེས་མཛད།
རྒྱལ་སྲས་དམ་པས་རྗེས་བཟུང་ཤིང་། །བརྡ་དང་རིགས་པའི་
གནད་མཐར་སོན། ། མང་ཐོས་བསྒྲུབས་པས་གཞན་དོན་མཛད། །
རྗེ་བཙུན་བླ་མ་རྣམས་ལ་འདུད། ། འགལ་འབྲེལ་དཔྱོད་པའི་མཐུ་
མེད་པར། །གསུང་རབ་རྒྱ་མཚོར་འཇུག་འདོད་ཅིང༌། ། སྒྲུབ་པ་སྙིང་
བོར་བྱེད་ཅེས་པ། །དམུས་ལོང་གཟུགས་ཀྱི་རྣམ་དབྱེར་ཟད། །ལམ་
གྱི་རྟོགས་པ་གོང་དུ་ཁྱད་ཞུགས་ནས། ། ཉོན་མོངས་རྣམ་རྟོག་འདི་
དག་སྤངས་ཞེས་པ། །འགལ་འབྲེལ་དེ་ཉིད་ཤེས་ལ་རག་ལས་པས། །
དེ་ཡི་རྣམ་གཞག་མཁས་པའི་གཞུང་བཞིན་བཤད། །གཞན་ཕྱོགས་
སྡང་བས་ཡིད་དཀྲུགས་ཤིང༌། །བདག་བསྟོད་གཞན་སྨོད་ལྷུར་བླངས་
ནས། །ངན་རྟོག་མུ་ཅོར་སྨྲ་བ་ཡི། །རྩོད་ལ་གཞོལ་བ་འདིས་ཅི་བྱ། །
བདག་མེད་རིགས་པས་ལེགས་རྟོགས་ནས། །སྲིད་པའི་རྩ་བ་གཅོད་
བྱེད་ཅིང་། ། ཐར་བའི་གྲོང་ཁྱེར་འཇུག་འདོད་པའི། ། རྣམ་དཔྱོད་
ཅན་ལ་འདིར་བཤད་བྱ། ། དེ་ལ་འདིར་ཐེག་པ་གསུམ་ གྱི་ལམ་དུ་་
འཇུག་ཅིང་ལམ་འདི་བསྒོམས་པ་ལས་འབྲས་བུ་འདི་འབྱུང་ཞེས་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 113
དང་། གཉེན་པོ་འདིས་ཉོན་མོངས་དང་རྣམ་རྟོག་འདི་དག་སྤངས་
སོ་ཞེས་པ་ཡང་འགལ་བ་གཉིས་དང་འབྲེལ་བ་གཉིས་ཕྱིན་ཅི་མ་ལོག་
པར་ཁོང་དུ་ཆུད་པ་ལས་ངེས་པར་བྱ་བ་ཡིན་ལ། དེ་ཡང་ཐ་སྙད་
པའི་ཚད་མས་རྟོགས་ནུས་པའི་དཔེ་ལ་བརྟེན་ནས་བཤད་པར་་་་་
བྱའོ། །
དེ་ལ་གཉིས། འགལ་བ་དཔྱད་པ་དང་། འབྲེལ་བ་དཔྱད་
པའོ། ། དང་ བོ་ ལ་ གསུམ། མཚན་ ཉིད་དང༌། དབྱེ་ བ་ དང༌།
འགལ་བ་རྟོགས་པའི་དགོས་པའོ། ། དང་བོ་ལ་གསུམ། ལུགས་་་
གཞན་དགོད་པ་དང་། དེ་བརྟག་པ་དང་། རང་གི་ལུགས་སོ། །
དང་བོ་ནི། མཁས་པ་ཁ་ཅིག་གིས་རིགས་པའི་དབང་ཕྱུག་གི་་་་
དགོངས་པ་ནི། དེ་དང་འགལ་ན་དེ་འགོག་པ་དང༌། དེ་དང་
འབྲེལ་ན་སྒྲུབ་ནུས་པ་འདི་ཡིན་པས། སྔོ་སེར་སོགས་འགལ་བ་
མཚན་ཉིད་པ་མིན་ནོ། ། རྣམ་ངེས་ལས་འབྱུང་བ། དེའི་ཕྱིར་་་
བསྒྲུབ་པར་བྱ་བ་ལ་གནོད་པར་བྱེད་པ་ཁོ་ན་འགལ་བ་ཡིན་ནོ། །ཞེས་
གསུངས་སོ། ། གཉིས་པ་ནི། སྒྲུབ་ཟིན་དུ་ཇི་ལྟར་འབྱུང་བ་ལྟར་
བཞེད་ན། འདི་ལྟར་བརྟག་པར་བྱ་སྟེ། རྟག་པས་མི་རྟག་པ་
འགོག་པ་དང་མི་རྟག་པས་ཀྱང་རྟག་པ་འགོག་པར་ཐལ། དེ་གཉིས་
འགལ་བའི་ཕྱིར། ཁྱབ་པ་ཁས་བླངས། རྟགས་ཀྱང་གཞན་དུ་
ཁས་བླངས་པས། འདོད་པར་འགྱུར་ལ། དེ་ལྟར་ན་ཕན་ཚུན་
སྤངས་འགལ་ལ་བརྟེན་པའི་རྒྱུད་འགལ་དུ་མི་རུང་བས། དངོས་



114
གནའ་དཔེ་གཅེས་བསྡུས་དཔེ་ཚོགས།
འགལ་ གྱི་གནོད་བྱ་གནོད་བྱེད་དུ་ཁས་ལེན་དགོས་པར་འགྱུར་ལ།
དེ་ལྟ་ན་མི་རྟག་པ་རྟག་པ་ལས་སྟོབས་ཆུང་ན་དེས་ཅིག་ཤོས་ཕན་ཚུན་
སྤངས་འགལ་གྱི་སྒོ་ནས་དངོས་སུ་འགོག་ནུས་པ་ཉམས་ལ། སྟོབས་
ཆེན་ཅིག་ཤོས་ཀྱིས་དེ་ལྟར་འགོག་ནུས་པ་འགལ་ལོ། ། སྟོབས་མཉམ་
ན། གནོད་བྱ་གནོད་བྱེད་ཡིན་པ་ཉམས་སོ། ། ཞེས་སྨྲ་ན་ལན་ཅི་
ཡོད། གལ་ཏེ་གཞི་ཆོས་ཅན་གང་དང་ཡང་མ་འབྲེལ་བར་འགལ་
བར་ངེས་མི་ནུས་པས་གཞི་ལ་བརྟེན་དགོས་པས། དེས་ན་མི་རྟག་
པས་སྒྲ་རྟག་པ་ཡིན་པ་དངོས་སུ་འགོག་ཅིང་དེ་དང་དངོས་སུ་འགལ་
བ་ཡིན་ལ་རྟག་པས་ཀྱང་འདུས་མ་བྱས་ཀྱི་ནམ་མཁའ་མི་རྟག་པ་ཡིན་
པ་དངོས་སུ་འགོག་ཅིང་དེ་དང་དངོས་སུ་འགལ་བའི་དོན་གྱི་རྟག་མི་
རྟག་གཉིས་ཀྱང་དངོས་འགལ་དུ་ཁས་བླང་བར་བྱ་བ་ཡིན་ནོ་ཞེ་ན།
འོ་ན་སྔོ་སེར་ཡང་འགལ་བར་ཐལ། དེས་ཨིནྡྲ་ནཱི་ལའི་ཁ་དོག་སེར་
བོ་ཡིན་པ་དེ་འགོག་ནུས་པའི་ཕྱིར་གསུམ་ག་ཁས་བླངས་པར་སེམས་
སོ། ། གལ་ཏེ་གཞི་དང་མ་འབྲེལ་བར་རྟག་མི་རྟག་དངོས་འགལ་དུ་
ཁས་མི་ལེན་ནོ་ཞེ་ན། འོ་ན་གཅིག་དང་དུ་མའི་སྒོ་ནས་ཕན་ཚུན་
སྤངས་འགལ་ལ་བརྟེན་པའི་དངོས་འགལ་བཞག་ཏུ་མི་རུང་བར་ཐལ། །
བུམ་པ་གཅིག་ཡིན་པ་དང་བུམ་རྣམ་གཉིས་དུ་མ་ཡིན་པ་ཕན་ཚུན་
སྤངས་འགལ་གྱི་དངོས་འགལ་དུ་མི་རུང་བའི་ཕྱིར་རོ། ། སྔོ་སེར་དང་
བྱས་པ་དང་རྟག་པ་གཉིས་འགལ་བར་ཁས་ལེན་དུ་རུང་མི་རུང་ཡང་
མཚུངས་སོ། ། རྣམ་ངེས་ཀྱི་ གཞུང་དོན་ནི། བསྒྲུབ་བྱ་ལ་ གནོད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 115
པའི་གཏན་ཚིགས་ཁོ་ན་འགལ་རྟགས་སུ་སྟོན་པ་ཡིན་གྱི། འགལ་ན་
འགོག་པ་དེའི་དོན་མིན་ཏེ། དེ་གང་ལས་འཕྲོས་པའི་དོན་ལས་
རྟོགས་པར་འགྱུར་རོ། ། གསུམ་པ་མཚན་ཉིད་ནི། ཐ་དད་གཞི་
མཐུན་མི་སྲིད་པའོ། །དེ་ཡང་རྟགས་ཡང་དག་ལམ་ངེས་པའི་ཉེས་པ་
སྤོང་བ་ནི། ལྡོག་ན་གནོད་པ་ཅན་གྱི་ཚད་མ་བསྟན་པ་ལས་ཡིན་ལ།
དེ་ཡང་སྒྲུབ་ཚུལ་དང་མཐུན་པར་རྟགས་དང་དགག་བྱའི་ཆོས་ཀྱི་གཞི་
མཐུན་ལ་གནོད་པ་སྟོན་པ་ཡིན་ལ་རྣམ་ངེས་སུ་རྒྱས་པར་བསྒྲུབས་
པས། འགལ་བའི་མཚན་ཉིད་དེ་ཉིད་རིགས་པ་སྨྲ་བའི་དགོངས་
པར་རིགས་སོ། །དེས་ན་རྟགས་མི་མཐུན་ཕྱོགས་ལ་ཞུགས་པའི་དོན་
ཡང་སྒྲུབ་ཚུལ་དང་མཐུན་པར་རྟགས་དང་དགག་བྱའི་ཆོས་ཀྱི་གཞི་
མཐུན་སྲིད་པ་ཉིད་ཡིན་པས། བདེན་གྲུབ་དེ་ཉིད་བདེན་པས་་་་
གཅིག་དང་དུ་བྲལ་ཡིན་པ་དང་། བཏགས་ཡོད་ཆོས་གསུམ་ཚང་བ་
ཉིད་མཚན་ཉིད་ཡིན་པས་དེ་དག་ལ་ལྟོས་པའི་རྟགས་མི་མཐུན་ཕྱོགས་
ལ་ཞུགས་པར་འདོད་པ་ནི། རིགས་པ་མི་ཤེས་པའི་རྣམ་འགྱུར་ཡིན་
ཏེ། བདེན་གྲུབ་དང་བདེན་པའི་གཅིག་དང་དུ་བྲལ་གཞི་མཐུན་
དང་བཏགས་ཡོད་ཆོས་གསུམ་ཚང་བ་དང་། མཚོན་བྱ་མིན་པའི་
གཞི་མཐུན་སུས་ཀྱང་སྒྲུབ་མི་ནུས་པའི་ཕྱིར་རོ། །གཉིས་པ་ལ་གཉིས།
ལྷན་ཅིག་མི་ གནས་ འགལ་ དང༌། ཕན་ཚུན་སྤངས་འགལ་ལོ། །
དང་བོ་ལ་གཉིས། མི་འཐད་པའི་ཕྱོགས་དགག འཐད་པའི་་
ཕྱོགས་བཞག་པའོ། ། དང་བོ་ལ་གཉིས། ཕྱོགས་སྔ་མ་འགོད་པ་



116
གནའ་དཔེ་གཅེས་བསྡུས་དཔེ་ཚོགས།
དང༌། དེ་སུན་དབྱུང་བའོ། ། དང་བོ་ནི། སྔོན་གྱི་རིགས་པ་སྨྲ་
བའི་མཁས་པ་དགེ་བའི་བཤེས་གཉེན་ཆེན་པོ་ཆོས་ཀྱི་སེང་གེ་ན་རེ།
ལྷན་ཅིག་མི་གནས་འགལ་ལ། ངོ་བོས་ གནོད་ པ་ དང༌། རྒྱུས་་
གནོད་པ་གཉིས་ཕྱེ་ཞིང་། ཕྱི་མ་ལ་ཡང་དངོས་རྒྱུས་གནོད་པ་དང་།
བརྒྱུད་རྒྱུས་གནོད་པ་གཉིས་སུ་ཕྱེ་ནས། དང་བོ་ནི། ཚ་རེག་གིས་
གྲང་རེག་ལ་གནོད་པ་ལྟ་བུ། གཉིས་པ་སྦྱོར་ལམ་ཆོས་མཆོག་གིས་
སྡུག་བསྔལ་ཆོས་བཟོད་ཀྱི་སྤང་བྱའི་ས་བོན་ལ་གནོད་པ་ལྟ་བུ་དང་།
གསུམ་པ་སྣང་བའི་བརྒྱུད་རྒྱུས་མུན་པ་ལ་གནོད་པའི་དོན་དུ་བྱེད་
དོ། ། འདས་ལམ་གྱི་ས་བོན་སྤོང་བ་དང་སྣང་མུན་གྱི་གནོད་ཚུལ་མི་
མཐུན་པར་འདོད་པ་ནི་འདི་ལྟར་བསམ་པར་མངོན་ཏེ། ཆོས་་་
བཟོད་བར་ཆད་མེད་ལམ་གྱི་དུས་ན་དེའི་ངོས་སྐལ་ གྱི་ས་བོན་་་་་་
འགགས་ཤིང་མེད་ན་འགོག་བདེན་ཐོབ་དགོས་པས་འགོག་ལམ་དང་
བོར་དུས་མཉམ་དུ་ཐོབ་པར་འགྱུར་བ་ཉམས་པས་དེའི་དུས་ན། ས་
བོན་དེ་ཡོད་ལ་དེ་ལ་དངོས་སུ་གནོད་པའི་དོན་ནི། རིགས་འདྲ་ཕྱི་
མ་སྐྱེད་པའི་ནུས་མེད་དུ་དངོས་སུ་བསྐྱེད་པའི་དོན་ཡིན་པས། དེ་
ཆོས་བཟོད་ཀྱིས་བྱེད་ན་རྒྱུ་འབྲས་དུས་མཉམ་པར་འགྱུར་བས་ཆོས་
མཆོག་གིས་དེ་ལྟར་བསྐྱེད་སྙམ་པའོ། ། སྣང་བ་སྐྱེས་པའི་དུས་ན་མུན་
པ་འགག་དགོས་པས་སྣང་བའི་དངོས་རྒྱུས་མུན་པ་ལ་དངོས་སུ་གནོད་
པ་བསྐྱེད་ན་རྒྱུ་འབྲས་དུས་མཉམ་པར་འགྱུར་བས། སྣང་བའི་་་
བརྒྱུད་རྒྱུས་མུན་པ་འགག་ཁ་མ་ཐ་མ་དེ་རིགས་འདྲ་ཕྱི་མ་སྐྱེད་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 117 །
ནུས་མེད་དུ་བསྐྱེད་པར་འདོད་ལ་གནོད་བྱ་བཟློག་པའི་དུས་དེ་དག་
ཀྱང་ཤིན་ཏུ་མྱུར་བའི་དབང་དུ་བྱས་ཀྱི་སྤང་གཉེན་དུས་ཡུན་རིང་ན་
བསྐལ་བའི་བར་དུ་ཡང་འགྲོགས་ཟེར་རོ། །གཉིས་པ་ནི་སྡུག་བསྔལ་
ཆོས་བཟོད་ཀྱི་ངོས་སྐལ་གྱི་སྤང་བྱའི་ས་བོན་དེ་ཆོས་བཟོད་དེ་ཉིད་
ཀྱིས་དངོས་སུ་མི་སྤོང་བར་སྦྱོར་ལམ་ཆོས་མཆོག་དེ་ཉིད་ཀྱིས་དངོས་
སུ་སྤོང་བར་ཐལ། དེ་འདྲ་རང་གི་གཉེན་པོས་དངོས་སུ་གནོད་པའི་
དོན་རིགས་འདྲ་ཕྱི་མ་སྐྱེད་པའི་ནུས་མེད་དུ་དངོས་སུ་བསྐྱེད་པ་ཡིན་
ཞིང་དེ་ཆོས་བཟོད་རང་ཉིད་ཀྱིས་མི་བྱེད་པར་སྦྱོར་ལམ་ཆོས་མཆོག་
གིས་ བྱེད་ པའི་ ཕྱིར། རྟགས་ སྔ་ ཕྱི་ ཁས་ བླངས། འདོད་ ན།
ཐེག་པ་གསུམ་གྱི་སྒོམ་ལམ་བར་ཆད་མེད་ལམ་རྣམས་ཀྱིས་ཀྱང་རང་
གི་ངོས་སྐལ་གྱི་སྤང་བྱའི་ས་བོན་ལ་དངོས་སུ་མི་གནོད་པར་ཐལ་ལོ། །
འདོད་ན། དེའི་རྣམ་གྲོལ་ལམ་རྣམས་ཀྱིས་རང་བདེན་བྱེད་ཀྱི་བར་
ཆད་མེད་ལམ་གྱི་སྤང་བྱའི་ས་བོན་དེ་ལ་དངོས་སུ་གནོད་པ་མི་སྲིད་
པས་འཇིག་རྟེན་ལས་འདས་པའི་ལམ་གང་གིས་ཀྱང་སྤང་བྱའི་ས་བོན་
དངོས་སུ་འཇོམས་པ་མི་སྲིད་པར་འགྱུར་རོ། །སོ་སོ་སྐྱེ་བོས་ཀྱང་ཉོན་
མོངས་པ་དང་ཤེས་བྱའི་སྒྲིབ་པའི་ས་བོན་དངོས་སུ་སྤོང་ནུས་པ་ཡོད་
པར་ཐལ། ཆོས་བཟོད་བར་ཆད་མེད་ལམ་གྱི་སྤང་བྱའི་ས་བོན་དེ་
ལ་སྦྱོར་ལམ་ཆོས་མཆོག་གིས་དངོས་སུ་གནོད་པ་བྱེད་པའི་ཕྱིར་རོ། །
འདོད་ན། བདག་མེད་པའི་དོན་མངོན་སུམ་དུ་མ་རྟོགས་པར་་་
འགོག་ བདེན་ ཐོབ་ པའི་ གང་ ཟག་ ཡོད་ པར་ ཐལ་ལོ། ། འདོད་ན།



118
གནའ་དཔེ་གཅེས་བསྡུས་དཔེ་ཚོགས།
མཐོང་ལམ་ཐོབ་པ་ནས། དགེ་འདུན་དཀོན་མཆོག་གི་རྣམ་གཞག་
བྱས་པ་ལ་སོགས་པའི་ས་དང་ལམ་གྱི་རྣམ་གཞག་ཐམས་ཅད་ཉམས་
པར་འགྱུར་རོ། ། གཞན་ཡང༌། སྤང་གཉེན་ ལྡན་ཚུལ་འདི་ནི་རྒྱུ་
འབྲས་ དུས་ མཉམ་ ཁས་ ལེན་ ཅིང༌ བར་ ཆད་ མེད་ ལམ་ གྱི་ དུས་ ན།
རང་གི་སྤང་བྱའི་ཐོབ་པ་ཡོད་པར་འདོད་ལ། སྤང་བྱ་འགག་འགྱུར་
གྱི་སྤོང་བ་བྱེ་བྲག་སྨྲ་བའི་ལུགས་ཡིན་པས་ཐེག་པ་ཆེན་པོའི་ཤིང་རྟ་
ཆེན་པོ་རྣམས་ཀྱིས་བཞེད་པ་གཏན་ལ་འབེབས་པའི་སྐབས་སུ་ཁས་
བླང་བར་མི་བྱའོ། ། སྣང་མུན་དང་འདས་ལམ་གྱི་ས་བོན་སྤོང་བའི་
གནོད་བྱ་ལྡོག་པའི་དུས་མི་མཚུངས་པར་འདོད་པ་ནི་གསུང་རབ་དུ་
མ་དང་དགོངས་འགྲེལ་གྱི་བསྟན་བཅོས་དུ་མར་དཔེ་དོན་དུ་མཛད་
པའི་དགོངས་པ་མ་རྟོགས་ཤིང་། མངོན་པ་ཀུན་ལས་བཏུས་པའི་
དོན་མ་རྟོགས་པ་ཡིན་ཏེ་འཆད་པར་འགྱུར་རོ། ། སྣང་བ་སྐྱེས་པའི་
དུས་ན་མུན་པ་འགགས་ཤིང་མ་སྐྱེས་པ་ནི་དེའི་སྔ་ལོགས་སུ་མུན་པའི་
དངོས་ཀྱི་རྐྱེན་མ་ཚང་བ་ཡིན་གྱི་གཉེན་པོས་དངོས་སུ་གནོད་པ་བྱས་
པའི་ལག་རྗེས་དེའི་ཚེ་གྲུབ་པའི་དབང་གིས་མིན་ཏེ་འཆད་པར་འགྱུར་
རོ། །གཞན་ཡང་ཆོས་བཟོད་བར་ཆད་མེད་ལམ་དང་སྣང་བ་གཉིས་
ཀྱིས་རྒྱུ་འབྲས་དེ་གཉིས་ཀྱི་སྤང་བྱ་ལ་དངོས་སུ་གནོད་པ་ལ་དེ་གཉིས་
ཀྱིས་དངོས་སུ་གནོད་དོ་ཞེས་བཏགས་ནས་འཇོག་པ་ཡང་སྣ་ཆད་མ་
གཡར་བོའི་རྒྱན་གྱིས་མཛེས་པར་རློམ་པ་དང་འདྲའོ། ། སྦྱོར་ལམ་
ཆོས་མཆོག་གིས་སྡུག་བསྔལ་ཆོས་བཟོད་ཀྱི་སྤང་བྱའི་ས་བོན་དེ་རིགས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 119
འདྲ་ཕྱི་མ་སྐྱེད་པའི་ནུས་མེད་དུ་དངོས་སུ་བསྐྱེད་ན། དེ་ལ་དངོས་
སུ་ཕན་འདོགས་དགོས་ཤིང་དེ་ལྟར་ཁས་བླངས་པས་དེ་དངོས་སུ་ཕན་
པ་དང་གནོད་པ་སྐྱེད་པའི་གཞི་མཐུན་དུ་འདོད་པ་ནི་རིགས་པ་ལས་
འདས་པའོ། ། ཚུལ་འདི་ལ་བརྟེན་ནས་གནོད་བྱེད་གཞན་ཡོད་པ་
ཡང་ཤེས་པར་བྱའོ། །
གཉིས་ པ་ ལ་ གསུམ། མཚན་ ཉིད་ དང་། དབྱེ་ བ་ དང༌།
གནོད་པ་བྱེད་ཚུལ་ལོ། ། དང་བོ་ནི། རྒྱུན་ཆད་པར་བྱ་བ་དང་།
གཅོད་པར་བྱེད་པའི་སྒོ་ནས་མི་མཐུན་པར་གནས་པའོ། ། ལྷན་ཅིག་
མི་ གནས་འགལ་ གྱི་ མཚན་ ཉིད་ གནོད་བྱེད་ ཁོ་ ན་ ལ་འདོད་པ་ནི།
སྔོན་པོ་དང་དེ་འཛིན་པའི་མངོན་སུམ་གཉིས་ཡུལ་དང་ཡུལ་ཅན་ཞེས་
ཀྱང་བརྗོད་མི་ནུས་པ་དང་ལྷན་ཅིག་མི་གནས་འགལ་གྱི་གནོད་བྱ་དེ་
གནོད་བྱེད་དང་མི་འགལ་བ་སོགས་ཉེས་པ་དུ་མ་འབྱུང་ངོ༌། །གཉིས་
པ་ནི། ཡུལ་གང་ཡང་རུང་བར་རིམ་གྱི་འོངས་པའི་མར་མེའི་སྐད་
ཅིག་དང་བོ་དང་མུན་པ་གཉིས་ལྟ་བུ་བརྒྱུད་ པའི་འགལ་བ་དང༌།
དངོས་སུ་གནོད་བྱེད་ཀྱི་མར་མེ་དང་མུན་པ་ལྟ་བུ་དངོས་སུ་འགལ་
བའོ། །གསུམ་པ་ལ་གསུམ། དཔེ་བཤད་པ་དང་། སྐབས་དོན་ལ་
སྦྱར་བ་དང་། རྩོད་པ་སྤོང་བའོ། །དང་བོ་ནི། ཁང་ནང་གི་མུན་
པ་སྟེང་གཡོགས་པ་ལ་སོགས་པའི་རྒྱུ་མ་ཚང་བ་མེད་པར་མུན་པའི་
རྒྱུན་རིམ་གྱིས་འབྱུང་བ་ན་མར་མེ་ལས་གཞན་པའི་གེགས་བྱེད་མ་
མཐོང་ཞིང༌། སྒོ་ནས་མར་མེའི་འོད་རིམ་གྱིས་ཞུགས་ནས་སྐད་ཅིག་



120
གནའ་དཔེ་གཅེས་བསྡུས་དཔེ་ཚོགས།
དང་བོ་ལ་ར་བའི་ཕུག་གི་མུན་པ་ལྟ་བུ་དེའི་རྒྱུ་མ་ཚང་བ་མེད་པར་
གནས་པ་ཡིན་ལ། སྐད་ཅིག་གཉིས་པ་ལ་མུན་པ་དེའི་རྒྱུ་དང་དུས་
མཉམ་པའི་མར་མེའི་འོད་ཡུལ་འདབས་ཉེ་བ་ན་གནས་པ་དེས་མུན་
པ་དེ་ཉིད་རིགས་འདྲ་ཕྱི་མ་སྐྱེད་པའི་ནུས་མེད་དུ་དངོས་སུ་བསྐྱེད་
ཅིང་རང་གི་དངོས་འབྲས་མར་མེའི་འོད་ནུས་པ་སྟོབས་ལྡན་སྐྱེད་པར་
བྱེད་དོ། །སྐད་ཅིག་གསུམ་པ་ལ་ར་བའི་ཕུག་དེར་མར་མེའི་འོད་སྐྱེས་
པ་དང་མུན་པ་འགགས་པ་དུས་མཉམ་ལ་དེའི་ཚེ་མུན་པ་མ་སྐྱེས་པ་ནི་
དངོས་ཀྱི་རྐྱེན་མ་ཚང་བས་ ཡིན་གྱི་མར་མེའི་འོད་ཀྱིས་གནོད་ པ་་་
དངོས་སུ་བྱས་པའི་དབང་གིས་མིན་ཏེ། རྒྱུ་འབྲས་དུས་མཉམ་པ་
དང་རྒྱུ་ལས་འབྲས་བུ་སྔ་བ་འགལ་བའི་ཕྱིར་རོ། ། དེས་ན་དངོས་ཀྱི་
གནོད་བྱ་ནི་མུན་པ་ཡིན་ལ། གནོད་བྱེད་ནི་མར་མེའི་འོད་དང་།
གནོད་པ་དངོས་སུ་བསྐྱེད་པའི་དོན་ནི། མར་མེའི་འོད་རིམ་གྱིས་
འོངས་པའི་སྟོབས་ཀྱིས་གནོད་བྱའི་རྒྱུན་ཟད་ཅིང་འགགས་པའི་གཞི་
དངོས་སུ་བསྐྱེད་པའི་དོན་ཡིན་པས་ཕན་པ་དངོས་སུ་བསྐྱེད་པ་དང་།
གནོད་པ་དངོས་སུ་བསྐྱེད་པའི་བསྐྱེད་བྱ་དོན་གཅིག་ཏུ་མི་རུང་སྟེ།
ཕན་པ་ནི་མར་མེའི་ཆ་སྔ་མ་ལ་ལྟོས་ན་མུན་པའི་ངོ་བོར་ཡང་མི་འགལ་
ལ་གནོད་པ་ནི་མུན་པའི་ངོ་བོར་འགལ་བའི་ཕྱིར་རོ། །དེས་ན་མུན་པ་
འགགས་པ་དང་དུས་མཉམ་པའི་སྣང་བ་བསྐྱེད་པ་དེའི་སྐད་ཅིག་
གཉིས་པར་བྱུང་བའི་མུན་པས་དབེན་པའི་གཞི་དངོས་སུ་བསྐྱེད་པ་
གནོད་པ་དངོས་སུ་བསྐྱེད་པའི་དོན་དུ་ཤེས་པར་བྱ་ལ། སྣང་བ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 121
སྐད་ཅིག་སྔ་མས་མུན་པ་འགག་ཁ་མ་རིགས་འདྲ་ཕྱི་མ་སྐྱེད་པའི་ནུས་
མེད་དུ་དངོས་སུ་བསྐྱེད་ཀྱང་གནོད་པ་དངོས་སུ་བསྐྱེད་པ་མིན་ཏེ།
དུས་གཞན་གྱིས་བར་དུ་ཆོད་པ་དངོས་སུ་འབྲས་བུ་མི་འཐད་པའི་
ཕྱིར། སྣང་བ་དང་མུན་པའི་སྐད་ཅིག་མ་གཉིས་ལྷན་ཅིག་ཏུ་གནས་
པར་འགྱུར་ཞེ་ན། སྐྱོན་མེད་དེ། ་རྡུལ་ཕྲ་རབ་ཐམས་ཅད་རང་གི་
གནས་སུ་རྡུལ་གཞན་སྐྱེ་བའི་གེགས་སུ་བྱེད་པས་ལྷན་ཅིག་གནས་པ་
མིན་ལ། ཡུལ་འདབས་ཉེ་བ་ན་གནས་པ་ལ་བརྗོད་ན་དེ་ནི་འདོད་
པ་ཁོ་ན་འོ། །སྣང་བ་དང་མུན་པའི་རྡུལ་སྤེལ་ནས་གནས་པ་ཡང་མིན་
ཏེ། རིམ་པ་དང་ལྡན་པའི་མར་མེའི་འོད་ཀྱིས་མུན་པ་རིམ་གྱིས་
ལྡོག་པར་བྱེད་པའི་ཕྱིར་རོ། །གནོད་ཚུལ་འདི་དག་ནི་ཚ་རེག་དང་
གྲང་རེག་ལ་ཡང་ཤེས་པར་བྱའོ། །དེ་གཉིས་དང་སྣང་མུན་ལ་ངོ་བོ་
ལྷན་ ཅིག་མི་ གནས་འགལ་ གྱི་ ཁྱད་ པར་འབྱེད་ པ་ ནི་མི་རིགས་ཏེ།
རུལ་རྫས་ཐ་དད་གཉིས་གོ་ས་གཅིག་ཏུ་གནས་པ་ནི། དེ་ལ་ཡང་མི་
སྲིད་ཅིང་། ཡུལ་འདབས་ཉེ་བ་ན་གནས་པ་སྣང་མུན་ལ་ཡང་་་་
མཚུངས་ པའི་ཕྱིར་རོ། ། སློབ་དཔོན་ཆོས་མཆོག་གིས་ཚ་གྲང་དང་
སྣང་མུན་གང་ལ་ཡང་སྐད་ཅིག་དང་བོ་ལ་ཕྲད་གཉིས་པ་ལ་ནུས་ཆུང་
དུ་སོང་། གསུམ་པ་ལ་རྒྱུན་ལྡོག་པ་དང་། ཡང་སྐད་ཅིག་དང་བོ་
ཕྲད་པ་སོགས་སྐབས་གང་དུ་ཡང་ཞལ་གྱིས་མ་བཞེས་པས་མཁས་པ་
ཁ་ཅིག་ཡུན་རིང་དུ་བགྲོད་པ་ལྷན་ཅིག་མི་གནས་འགལ་དུ་འདོད་པ་
སྨད་པའི་གནས་སུ་བྱེད་པ་ནི། སློབ་དཔོན་གྱི་ཕྱོགས་སྔ་མ་ལོན་པ་



122
གནའ་དཔེ་གཅེས་བསྡུས་དཔེ་ཚོགས།
ཡིན་ན། དེས་ན་ལྷན་ཅིག་མི་གནས་འགལ་གྱི་སྒོ་ནས་གནོད་པ་ནི།
གནོད་བྱའི་རྒྱུ་རིམ་གྱིས་ཟད་པའི་སྒོ་ནས་གནོད་པ་ཡིན་པས། སློབ་
དཔོན་ཆོས་མཆོག་གིས། དངོས་པོ་ལས་ གྱུར་ པའི་འགལ་བར་་་་
བཤད་དོ། །འགལ་བར་ངེས་པར་བྱེད་པ་ནི་རྒྱུན་ལ་ཡིན་གྱི་ཕྲ་བའི་
སྐད་ཅིག་མ་ཡིན་ཏེ། དེ་སོ་སོ་སྐྱེ་བོའི་མངོན་སུམ་གྱིས་འགལ་བར་
རྟོགས་མི་ནུས་པའི་ཕྱིར་རོ། ། །
གཉིས་པ་ནི། མཐོང་ལམ་སྡུག་བསྔལ་ཆོས་བཟོད་བར་ཆད་
མེད་ལམ་གྱི་ངོས་སྐལ་གྱི་སྤང་བྱའི་ས་བོན་སྐད་ཅིག་ཐ་མ་ནི་སྦྱོར་ལམ་
ཆོས་མཆོག་གི་དུས་ན་ཡོད་ལ། དེ་རིགས་འདྲ་ཕྱི་མ་སྐྱེད་པའི་ནུས་
མེད་དུ་དེའི་སྔ་རོལ་ གྱི་ལམ་གྱིས་བསྐྱེད་ཀྱང་། དེ་དངོས་གཉེན་
མིན་ལ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང་ས་བོན་དེ་
འགག་པ་ལ་མངོན་དུ་ཕྱོགས་པ་དུས་མཉམ་ཞིང་བར་ཆད་མེད་ལམ་
སྐྱེས་པ་དང་། ས་བོན་འགགས་པ་དུས་མཉམ་མོ། །དེའི་དུས་ན་ས་
བོན་དེ་མེད་པ་ནི་རྐྱེན་མ་ཚང་བས་སོ་སོར་བརྟགས་མིན་གྱི་འགོག་པ་
ཐོབ་པ་ཡིན་གྱི། སོ་སོར་བརྟགས་འགོག་ཐོབ་པ་མིན་ཏེ། འགོག་
བདེན་ནི་རང་གི་སྔོན་དུ་སོང་བའི་ལམ་བདེན་གྱི་སྟོབས་ཀྱིས་ཐོབ་
དགོས་པའི་ཕྱིར། དེ་བཞིན་དུ་ས་བཅུའི་རྒྱུན་མཐའི་བར་ཆད་མེད་
ལམ་གྱི་དུས་ན་གནས་ངན་ལེན་གྱི་དྲི་མ་ཅུང་ཟད་ཙམ་ཡང་མེད་ཀྱང་།
དེ་ཟད་པའི་འགོག་བདེན་མ་ཐོབ་ཅིང་རྣམ་ གྲོལ་ལམ་མ་སྐྱེས་པས་
གནོད་པ་བྱས་པའི་དུས་མ་རྫོགས་པའི་ཕྱིར། སྤོང་བཞིན་པ་ཡིན་གྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 123
ཟད་པར་སྤངས་པ་ནི་མིན་ནོ། ། རྣམ་མཁྱེན་སྐད་ཅིག་དང་བོ་སྐྱེས་
པའི་ཚེ། ཟད་པར་སྤངས་པ་ཞེས་བྱའོ། །ཁ་ཅིག་མཐོང་ལམ་བར་
ཆད་ མེད་ ལམ་ གྱི་ དུས་ ན་ རང་གི་སྤང་བྱའི་ ས་ བོན་ དེ་ མེད་ ཅིང་།
རྒྱུན་མཐའི་བར་ཆད་མེད་ལམ་ གྱི་ དུས་ན་ཡོད་ པར་འདོད་ པ་ ནི།
གྲུབ་མཐའ་འགལ་བ་གཞི་གཅིག་ལ་བསྡུས་པ་ཡིན་ནོ། །སྤང་བྱ་སྤོང་
ཚུལ་ གྱི་ སྒོ་ ནས་ མཐོང་ ལམ་ ཤེས་ བཟོད་ བཅུ་ དྲུག་ ཏུ་ དབྱེ་ བ་ ནི།
རྒྱུད་བླ་མ་དང་མངོན་རྟོགས་རྒྱན་རྩ་འགྲེལ་གྱི་རྣམ་བཤད་དུ་བཤད་
ཟིན་པ་ལས་ཤེས་པར་བྱའོ། ། གསུམ་པ་ནི། འོ་ན། མངོན་པ་
ཀུན་ལས་བཏུས་ལས། མངོན་གྱུར་ལ་དུས་གསུམ་གྱི་བརྟག་པ་བྱས་
ནས། འདས་པ་འགགས་པས་མི་སྤོང་། མ་འོངས་པ་མ་སྐྱེས་པས་
མི་སྤོང་། ད་ལྟར་བ་ལམ་དང་དུས་མཉམ་དུ་མི་འཇུག་པས་འདས་
ལམ་གྱི་སྤང་བྱའི་གཙོ་བོ་མིན་པར་བསྟན་ལ། དེའི་ཤུགས་ཀྱིས་ས་
བོན་ལམ་དང་མཉམ་དུ་འཇུག་པར་དོན་གྱིས་བསྟན་པ་དང་འགལ་
ལོ། །ཞེ་ན། དེའི་དོན་དེ་ལྟ་མིན་ཏེ། དེས་ནི་འདས་ལམ་གྱིས་ས་
བོན་ལ་གནོད་པའི་ཚུལ་སྟོན་པ་ཡིན་ཏེ། འདི་ལྟར་འདས་ལམ་བར་
ཆད་མེད་ལམ་གྱིས་ས་བོན་རང་གི་སྔོན་རོལ་ཏུ་བྱུང་བ་འགོག་པའི་
ཚུལ་ གྱིས་སྤོང་བ་མིན་ཏེ། རང་དུས་ན་འགགས་པས་འགོག་ མ་
དགོས་པའི་ཕྱིར། རང་གི་ངོས་སྐལ་གྱི་སྤང་བྱའི་ས་བོན་མ་འོངས་
པ་ན་སྐྱེ་འགྱུར་སྐྱེ་བར་ངེས་པ་དེ་ཉིད་བུམ་པ་ཐོ་བས་བཅོམ་པ་ལྟར་
འགོག་པ་ཡང་མིན་ཏེ། དེ་སྐྱེ་བ་མི་སྲིད་པའི་ཕྱིར་རོ། །རང་དུས་ན་



124
གནའ་དཔེ་གཅེས་བསྡུས་དཔེ་ཚོགས།
ཡོད་ པ་ དུས་ མཉམ་ དུ་འགགས་ པའི་ཚུལ་ དུ་ སྤོང་ བ་ ཡང་ མིན་ཏེ།
རང་དུས་ན་མེད་པའི་ཕྱིར་རོ། ། འོ་ན་ཇི་ལྟ་བུ་ཞེ་ན། སྔར་བཤད་
པ་ལྟར་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང༌། རང་
གི་སྤང་བྱ་གནས་ངན་ལེན་གྱི་རྣམ་པ་དེ་འགག་པ་ལ་མངོན་དུ་ཕྱོགས་
པ་དུས་མཉམ་ཞིང་། སྔ་མ་སྐྱེས་པ་དང་། ཕྱི་མ་འགགས་པ་དུས་
མཉམ་ལ། དེའི་རྗེས་སུ་གཉེན་པོའི་ལག་རྗེས་ཀྱི་དབང་གིས་སྐྱེད་མི་
རུང་བའི་ཆོས་ཅན་དུ་སོང་བ་ ཐོབ་པ་ ནི་སྤངས་པའི་དོན་ཡིན་ཏེ།
དཔེར་ན་སྣང་བ་དང་མུན་པ་བཞིན་ནོ། ། ཞེས་པའི་དོན་ཡིན་ནོ། །
འབྲེལ་བ་དོན་གསལ་དུ་སྤང་གཉེན་གྱི་དཔེ་དོན་བཤད་པ་སྒྲ་སོར་
བཞག་ལ་སྐྱོན་མེད་བཞིན་དུ། དགོངས་པ་གཞན་དུ་ཚོལ་བ་སྐད་
བྱེད་པ་ནི་དོན་མིན་ནོ། །གནོད་བྱ་ནུས་མེད་དུ་སྐྱེད་པའི་རྒྱུ་ལ་ལྷན་
ཅིག་མི་གནས་འགལ་ གྱི་གནོད་བྱེད་ཀྱི་དོན་དུ་འདོད་པ་སོགས་ནི་
སྣང་མུན་དང་། འདས་ལམ་གྱི་ས་བོན་སྤོང་བ་ཚད་མར་གྱུར་པའི་
སྐྱེས་བུ་རྣམས་ཀྱི་དཔེ་དོན་སྦྱར་བ་ལས་ཕྱི་རོལ་ཏུ་གྱུར་པའོ། །འདི་
དག་ལ་བརྟེན་ནས་འགལ་བ་ངེས་བྱེད་ཀྱི་ཚད་མ་དང་གནོད་ཚུལ་
གཞན་ཡང་ཤེས་པར་བྱ་སྟེ་མ་སྤྲོས་སོ། །
ཕན་ཚུན་སྤངས་འགལ་ལ་གསུམ། མཚན་ཉིད། དབྱེ་བ།
འགལ་བའི་རྣམ་གཞག་གོ། དང་བོ་ནི། རྣམ་བཅད་ཡོངས་གཅོད་ཀྱི་
སྒོ་ནས་མི་མཐུན་པར་གནས་པའོ། ། སློབ་དཔོན་ཆ་བ་དང༌། སློབ་
དཔོན་ཆོས་མཆོག་གིས། འབྲས་བུ་གཅིག་ལ་ལྟོས་ཏེ་ནུས་པ་ཡོད་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 125.
དང༌། མེད་པས་ཕྱེ་བ་ཕན་ཚུན་སྤང་འགལ་ གྱི་མཚན་ཉིད་དུ་་་
འདོད་པ་མི་འཐད་དེ། དོན་སྤྱི་དང་ཟླ་གཉིས་ལ་སོགས་པ་ ཕན་
ཚུན་སྤང་འགལ་མིན་པར་འགྱུར་ཟེར་བ་ནི། ཕྱོགས་སྔ་མ་གོ་བ་
ཡིན་ཏེ། རྣམ་ངེས་ལས། གང་གི་ཕྱིར་གསལ་བའི་བདག་ཉིད་
རྣམས་ནི་ཕན་ཚུན་རྗེས་སུ་འགྲོ་བ་མིན་ཏེ། ནུས་པ་དང་སྣང་བ་ལ་
སོགས་ཐ་དད་པའི་ཕྱིར་རོ། །ཞེས་པའི་འགྲེལ་བར། སློབ་དཔོན་
ཆོས་མཆོག་གིས། གསལ་བ་དང་རྫས་ཐ་དད་པ་རྣམས་འབྲས་བུ་
གཅིག་ལ་ལྟོས་ནས་ནུས་པ་ཡོད་པ་དང་མེད་པས་ངོ་བོ་ཐ་དད་དུ་
གནས་པ་དང༌། མངོན་སུམ་ལ་གཟུང་རྣམ་མི་འདྲ་བར་སྣང་བའི་
སྣང་བ་ཐ་དད་པ་རྒྱུ་མཚན་དུ་བཀོད་ནས་གསལ་བ་རྫས་ཐ་དད་པ་
རྣམས་ཕན་ཚུན་རྗེས་འགྲོ་མི་བྱེད་ཅིང༌། ཕན་ཚུན་སྤངས་འགལ་
དང༌ ནུས་ པ་ ཡོད་ མེད་ དུ་ ཕན་ ཚུན་ སྤངས་ འགལ་ དུ་ བཤད་ ཀྱི།
འགལ་ཟླ་གང་རུང་གཅིག་དངོས་པོ་ཡིན་པས་ཁྱབ་པ་གང་དུ་ཡང་མ་
བཤད་པའི་ཕྱིར་རོ། ། གཉིས་པ་ནི། རྟག་པ་དང་མི་རྟག་པ་ལྟ་བུ་
དངོས་འགལ་དང་སྔོ་སེར་ལྟ་བུ་བརྒྱུད་པའི་འགལ་བའོ། ། སྒྲ་ལ་མི་
རྟག་ པ་ ཡོངས་ སུ་ བཅད་ པས་ རྟག་ པ་ རྣམ་བཅད་ ལ་ ཁེགས་ ཀྱང་།
གཉིས་ཡིན་གྱི་ཕུང་གསུམ་སེལ་ནུས་ཀྱི་དེ་ཙམ་གྱིས་དངོས་འགལ་དུ་
ངེས་ནུས་པ་མ་ཡིན་ཏེ། གཡུའི་ཁ་དོག་སྔོན་པོར་ངེས་པས་སེར་བོ་
ཡིན་པ་ཁེགས་ཀྱང༌། དེ་གཉིས་དངོས་འགལ་མ་ཡིན་པ་བཞིན་་
ནོ། ། བརྒྱུད་པའི་འགལ་བ་ཁ་ཅིག་ནི་གནོད་པ་ཅན་གྱི་ཚད་མ་བསྟན་



126
གནའ་དཔེ་གཅེས་བསྡུས་དཔེ་ཚོགས།
པ་ལས་འགལ་བར་ངེས་དགོས་ཏེ། སྒྲ་བྱས་པར་ངེས་ཀྱང་རྟག་པ་
ཡིན་པ་མ་ཁེགས་པས་གཞི་མཐུན་ལ་གནོད་པའི་ཚད་མ་གཞན་དགོས་
པ་བཞིན་ནོ། ། སྒྲ་རྟག་པ་རྣམ་བཅད་ལ་ཁེགས་པའི་སྟོབས་ཀྱིས་མི་
རྟག་པ་ཡོངས་སུ་གཅོད་ནུས་ཤིང་། གཉིས་མིན་གྱི་ཕུང་གསུམ་་
ཁེགས་ཀྱང་དེ་ཙམ་གྱིས་ཕན་ཚུན་སྤངས་འགལ་ལ་བརྟེན་པའི་དངོས་
འགལ་དུ་ངེས་ནུས་པ་མ་ཡིན་ཏེ། ཅིག་ཤོས་ཚད་མའི་ངོར་ཁེགས་
པའི་སྟོབས་ཀྱིས་སྒྲ་ལ་མི་རྟག་པ་གྲུབ་པ་ཡོད་ཀྱང་དེ་གཉིས་དངོས་
འགལ་མ་ཡིན་པ་བཞིན་ནོ། ། དེས་ན་ཅིག་ཤོས་བཅད་ལྡོག་ཏུ་ཚད་
མའི་ངོར་གནས་པ་ནི་དངོས་འགལ་ལོ། ། གསུམ་པ་ནི། སློབ་་་
དཔོན་ཆོས་མཆོག་གིས། འདི་ནི་མཚན་ཉིད་པའི་འགལ་བའི་་་་་
མཚན་ཉིད་ཀྱི་རང་ བཞིན་ལ་རྣམ་པར་གནས་ པ་ཡིན་ནོ། ། ཞེས་་་
བཤད་པ་ལྟར། གཅིག་གིས་མཚན་ཉིད་ཞུགས་པ་དེར་ཅིག་ཤོས་ཀྱི་
མཚན་ཉིད་མ་ཞུགས་པ་སྟེ། དཔེར་ན། མི་རྟག་པའི་མཚན་ཉིད་
གང་དུ་ཞུགས་པ་དེར་རྟག་པའི་མཚན་ཉིད་མ་ཞུགས་པས་ཁྱབ་པ་
དང་། སྔོན་པོའི་མཚན་ཉིད་ཞུགས་པ་དེར་སེར་བོའི་མཚན་ཉིད་མ་
ཞུགས་པ་བཞིན་དུ་མཚན་ཉིད་ཕན་ཚུན་སྤངས་ནས་གནས་པ་ཡིན་
ནོ། ། གང་ཡོངས་སུ་གཅོད་པ་ན་དེའི་རང་བཞིན་ཉམས་པར་རྣམ་
པར་གཅོད་པ་ཡིན་ཏེ། དེས་ན་སྔོན་པོའི་རང་བཞིན་ནི། དེའི་
རང་བཞིན་ཉམས་པ་སྤངས་ནས་གནས་པ་ཡིན་ནོ། ། སྔོན་པོའི་རང་
བཞིན་ཉམས་པ་རྣམ་པར་བཅད་པས་སྔོན་པོའི་རང་བཞིན་ཉམས་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 127
དང་ལྡན་པའི་སེར་བོ་རྣམ་པར་བཅད་ཀྱང་སྔོན་པོའི་རང་བཞིན་དུ་
ཡོངས་སུ་གཅོད་ནུས་པ་མ་ཡིན་ཏེ། དེ་གཉིས་ཀ་མིན་པའི་ཕུང་བོ་
གསུམ་པ་ལ་ཐེ་ཚོམ་ཟ་བའི་ཕྱིར་རོ། །འགལ་བར་ངེས་པ་ཡང་དགག་
བྱ་དམིགས་བྱེད་ཀྱི་ཚད་མ་ཁེགས་པ་ལ་རག་ལས་པ་ཡིན་ཏེ། སྒྲ་
རྟག་པ་དམིགས་བྱེད་ཀྱི་ཚད་མ་མ་ཁེགས་ན་སྒྲ་རྟག་པ་མི་ཁེགས་ཤིང་
མི་རྟག་པ་རྟོགས་མི་ནུས་པའི་ཕྱིར། དེས་ན་འགལ་བ་རྣམ་པ་་་
གཉིས་ལ་ཡང་འགལ་བར་ངེས་པ་སྣང་རུང་མ་དམིགས་པ་ལ་རག་
ལས་པ་ཡིན་ནོ། །འོ་ན་སྒྲ་ལ་མི་རྟག་པ་དང་རྟག་པ་འགལ་བར་ངེས་
མི་ནུས་པར་འགྱུར་བ་དང༌། སྣང་རུང་གི་བུམ་པ། ཤ་ཟ་དང༌
འགལ་བར་ངེས་མི་ནུས་པར་འགྱུར་རོ་ཞེ་ན། སྐྱོན་མེད་དེ། རྟག་
པ་ནི་མི་རྟག་པ་ཉམས་པའི་ངོ་བོ་ཡིན་ལ། སྒྲ་དེ་ནི་མི་རྟག་པ་ཉམས་
པའི་ངོ་བོ་ཡིན་ན། ནམ་ཡང་འཕོ་འགྱུར་མེད་པར་སྣང་དགོས་པ་
ལ། དེ་ལྟར་མི་སྣང་བས་ཁེགས་པ་ཡིན་ནོ། །སྣང་རུང་གི་བུམ་པ་ལ་
ཡང་སྣང་དུ་མི་རུང་བའི་ཤ་ཟ་དོན་གཞན་འགོག་པ་མིན་གྱི། སྣང་
རུང་གི་བུམ་པ་ཉིད་ཤ་ཟའི་དོན་གྱི་རང་བཞིན་ཡིན་པ་འགོག་པ་ཡིན་
པས་སྣང་རུང་མ་དམིགས་པ་ལ་མི་ལྟོས་པའི་སྐྱོན་མེད་དོ། །གསུམ་པ་
འགལ་བ་རྟོགས་པའི་དགོས་པ་ནི། གཞིའི་ལྟ་བ་གཏན་ལ་འབེབས་
པའི་སྐབས་སུ་ལྟ་བ་བཀར་བཏགས་ཀྱི་ཕྱག་རྒྱ་བཞིས་བཏབ་པའི་དོན་
གཏན་ཚིགས་ཀྱིས་སྒྲུབ་དགོས་ཤིང་དེའི་ཚེ་རྟགས་དང་དགག་བྱའི་
ཆོས་ཀྱི་འགལ་བ་ངེས་པ་དང༌། རྗེས་དཔག་གིས་སྒྲོ་འདོགས་ལ་



128
གནའ་དཔེ་གཅེས་བསྡུས་དཔེ་ཚོགས།
གནོད་པའི་ཚུལ་དང་ལམ་གྱི་སྐབས་སུ་བདག་མེད་མངོན་སུམ་དུ་
རྟོགས་པའི་ཤེས་རབ་ཀྱིས་སྒྲིབ་གཉིས་ལ་གནོད་ཚུལ་རྣམས་འགལ་བ་
གཉིས་ཀྱི་རྣམ་གཞག་ཁོང་དུ་མ་ཆུད་ན་མི་རྟོགས་པས་འགལ་བ་
གཉིས་ཀྱི་ཚུལ་ལ་མཁས་པར་བྱའོ། །
གཉིས་པ་འབྲེལ་བ་དཔྱད་པ་ལ་གསུམ། མཚན་ཉིད་དང༌།
དབྱེ་བ་དང༌། འབྲེལ་བ་རྟོགས་ཤིང་བཏགས་ཡོད་དུ་རྟོགས་པའི་
དགོས་པའོ། །དང་བོ་ནི། ཐ་དད་གང་ལས་ཐ་དད་པ་དེ་ལོག་ན་
ལྡོག་པར་ངེས་པའོ། ། དེ་ཡང་ལྡོག་བྱ་ལྡོག་བྱེད་དུ་ངེས་པ་ཉིད་ཀྱིས་
ཁྱབ་བྱ་ཁྱབ་བྱེད་དུ་ངེས་པ་འབྲེལ་བ་དང་འབྲེལ་ཡུལ་དུ་ངེས་པ་ཡིན་
གྱི། སྐབས་འགར་བྱ་རོག་ཡོད་སར་དུ་བ་མཐོང་བ་དང་། དུ་བ་
མེད་སར་བྱ་རོག་མ་མཐོང་བ་ཙམ་གྱིས་འབྲེལ་བ་ངེས་པར་འགྱུར་བ་
མིན་ནོ། །
གཉིས་པ་ལ་གཉིས། བདག་གཅིག་འབྲེལ་དང་། དེ་བྱུང་
འབྲེལ་བའོ། །དང་བོ་ལ་གཉིས། མཚན་ཉིད་དང༌། རྣམ་གཞག་
གོ། དང་བོ་ནི། སྤྱིའི་མཚན་ཉིད་ལ་རྫས་གཞན་མིན་པ་ཞེས་སྦྱར་
རོ། ། གཉིས་པ་ནི། བྱས་ པ་ཡོད་ཙམ་ དུ་བསྐྱེད་པའི་ལག་རྗེས་་་
འཇོག་བྱེད་ཀྱི་ནུས་པ་ཐོགས་མེད་དེས་མི་རྟག་པའི་ལག་རྗེས་འཇོག་
པ་ལྟ་བུའོ། །བདག་གཅིག་པའི་འབྲེལ་བ་ཀུན་ལ་མི་དགོས་ན་ཡང་།
རང་གི་བདག་ཉིད་ཀྱི་ཆོས་འགའ་ཞིག་ལོག་ན་རང་ཉིད་ལོག་པར་
ངེས་པ་ནི། གདོན་མི་ཟ་བར་དགོས་ཏེ། གཞན་དུ་ན་མི་འཁྲུལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 129
བར་མི་ངེས་པའི་ཕྱིར་རོ། །གཉིས་པ་ལ་གཉིས། མཚན་ཉིད་དང༌།
གོ་བྱ་གོ་བྱེད་དུ་ འགྱུར་ བའི་ རྒྱུ་ འབྲས་ བཤད་ པའོ། ། དང་ བོ་ ནི།
རྫས་ཐ་དད་ལོག་ན་ལོག་པར་ངེས་པའོ། །དེ་ལ་དེ་བྱུང་དུ་འབྲེལ་བ་
ལ་དེ་ལས་བྱུང་བ་ངེས་པར་མི་དགོས་ཏེ། དངོས་འབྲས་མ་དམིགས་
པའི་རྟགས་ཀྱི་དགག་བྱའི་ཆོས་རྟགས་ལོག་ལ་འབྲེལ་བར་ཚད་མ་རྣམ་
ངེས་སུ་བསྒྲུབས་ཟིན་པའི་ཕྱིར་རོ། །བུ་རམ་གྱི་རོ་གཟུགས་ལྟ་བུ་ལ་ནི་
གོ་བྱ་གོ་བྱེད་དུ་འགྱུར་བའི་འབྲེལ་བ་ནི་གང་ཡང་མེད་དོ། །གཞན་
དག་དེ་ལ་གོ་བྱ་གོ་བྱེད་དུ་འདོད་པ་ནི། རིགས་པའི་དབང་བོས་
རྟགས་གསུམ་དུ་མ་ངེས་པར་རྩོད་པ་དེའི་བརྒལ་ལན་མ་ཐེབས་པར་
འདོད་པ་ཡིན་ཏེ། ཁྱོད་ལྟར་ན་གཏན་ཚིགས་དེ་ཉིད་འབྲས་རྟགས་
ཡང་དག་ཡིན་པས་གཏན་ཚིགས་བཞི་བ་མིན་ནོ། །ཞེས་ལན་མཛད་
རིགས་པ་ལ། སློབ་དཔོན་དེ་ལྟར་མ་མཛད་པར་བུ་རམ་གྱི་རོ་སྔ་
མས་བུ་ རམ་གྱི་གཟུགས་སྐྱེད་པའི་ནུས་པ་དང༌། བུ་རམ་གྱི་་་་་
གཟུགས་རྟོགས་པའི་རྗེས་དཔག་གཉིས་ཀ་ རྒྱུ་ཆོས་རྗེས་དཔོག་གི་་་
འབྲས་རྟགས་གཅིག་པུ་ལ་བརྟེན་ནས་སྐྱེ་བས་སྐྱོན་མེད་པའི་ལན་
མཛད་པའི་ཕྱིར་རོ། །ཁྱོད་ལྟར་ན་ལན་དེ་ལྟར་འདོད་པའི་རྒྱུ་མཚན་
ད་དུང་བསམ་པར་བྱ་བ་ཁོ་ན་ཡིན་ནོ། །གཏན་ཚིགས་དེ་ཉིད་རྒྱུ་ཆོས་
རྗེས་དཔོག་གི་འབྲས་རྟགས་སུ་འདོད་ན་ནི་རྟགས་ཀྱི་རྣམ་གཞག་མི་
ཤེས་པར་གསལ་བར་བསྟན་པ་ཡིན་ནོ། ། གཉིས་པ་ནི། རྒྱུ་དང་
འབྲས་བུའི་གཏན་ཚིགས་བསྐྱེད་བྱ་སྐྱེད་བྱེད་ཀྱི་སྒོ་ནས་གོ་བྱ་གོ་བྱེད་



130
གནའ་དཔེ་གཅེས་བསྡུས་དཔེ་ཚོགས།
དུ་འགྱུར་བ་ཡིན་ན། དུ་བ་དང་གྲུབ་བདེ་རྫས་གཅིག་པའི་་་་་
ཐམས་ཅད་མེའི་བསྐྱེད་བྱ་དང་མེ་དང་གྲུབ་བདེ་རྫས་གཅིག་པའི་ཆ་
ཐམས་ཅད་དུ་བའི་སྐྱེད་བྱེད་ཡིན་པས་ཆ་ཐམས་ཅད་གོ་བྱ་གོ་བྱེད་དུ་
འགྱུར་དགོས་ལ། དེ་ལྟ་ན་སྔོ་བའི་ཆ་དང་དངོས་པོའི་ཆས་ཀྱང་མེ་
གོ་བ་དང་། ཙནྡན་གྱི་མེ་དང་གསལ་བ་དང་། འབར་བ་སོགས་
ཀྱང་དུ་བའི་གོ་བྱར་འགྱུར་ཏེ། ཙནྡན་གྱི་མེས་དུ་བ་བསྐྱེད་པའི་ཚེ་
དུ་བ་མ་སྐྱེས་ན་ཙནྡན་གྱི་དུ་བ་དེ་དུ་བར་མ་སྐྱེས་པར་འགྱུར་རོ་ཞེ་ན།
སྐྱོན་མེད་དེ། བསྐྱེད་བྱ་སྐྱེད་བྱེད་ཙམ་ཞིག་ཡིན་ཀྱང་དེ་ཙམ་གྱིས་
གོ་བྱ་གོ་བྱེད་དུ་འགྱུར་བ་མིན་ཏེ། མེ་དང་དུ་བའི་སྟེང་ན་གྲུབ་བདེ་
རྫས་གཅིག་པའི་ལྡོག་པའི་ཆ་དུ་མ་ཡོད་ཀྱང་མེ་ལ་ཡོད་པའི་ཆ་གང་
ཞིག་རྣམ་པ་ཀུན་ཏུ་དུ་བའི་སྐྱེད་བྱེད་དུ་ངེས་པའི་ཆ་ཇི་སྙེད་པ་ཡོད་པ་
དེ་གོ་བྱ་ཡིན་ལ། དུ་བ་དང་གྲུབ་བདེ་རྫས་གཅིག་པའི་ཆ་དུ་མ་ཡོད་
ཀྱང་མེའི་འབྲས་བུར་ངེས་ཤིང་། རྣམ་པ་ཀུན་ཏུ་མེ་ལ་མི་འཁྲུལ་བ་
དེ་ཉིད་གོ་བྱེད་ཡིན་གྱི། དུ་བ་ལ་ཡོད་པའི་སྤྱིའི་ཆོས་དངོས་པོ་དང་།
ལུས་ཅན་ལ་སོགས་པ་ནི་མེ་གོ་བྱེད་མིན་ཏེ། མེ་མེད་ཀྱང་འབྱུང་
བའི་ཕྱིར་དང༌། ཙནྡན་གྱི་མེར་ངེས་པ་ཡང་དུ་བ་ཙམ་གྱི་སྐྱེད་བྱེད་
དུ་ངེས་པ་མ་ཡིན་ཏེ། དེ་ མེད་ ཀྱང་དུ་བ་ཙམ་མཐོང་བའི་ཕྱིར།
འོ་ན་མེ་དུ་བའི་རྫས་ཀྱི་ཆ་སྐྱེད་མི་སྐྱེད་ཆ་གཉིས་པའི་ཚུལ་དུ་ཆ་ཤས་
ཀྱིས་བསྐྱེད་པར་འགྱུར་བ་དང་། མེའི་རྫས་ཀྱང་དུ་བ་ལ་ལྟོས་པ་ཆ་
ཤས་ཀྱི་སྐྱེད་བྱེད་དུ་འགྱུར་ཏེ། ཆ་ཤས་ཀྱི་གོ་བྱ་གོ་བྱེད་དུ་ངེས་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 131 །
ཕྱིར་རོ། །ཞེ་ན། བསྐྱེད་བྱ་སྐྱེད་བྱེད་ཙམ་གྱིས་གོ་བྱ་གོ་བྱེད་དུ་ངེས་
པ་མིན་ནོ་ཞེས་བཤད་ཟིན་ཏོ། །གོམས་པའི་དབང་གིས་རྒྱང་རིང་བོ་
ནས་དུ་བ་མཐོང་བ་ན་དང་བོར་དངོས་པོའོ་སྙམ་པ་དང་། དེ་ནས་
ལུས་ཅན་ནོ་སྙམ་པ་དང༌། དེའི་རྗེས་སུ་དུ་བའི་དངོས་པོའོ་སྙམ་
པའི་ངེས་པ་སྐྱེས་པ་ན། སྔ་མ་གཉིས་ཀྱི་ཡུལ་ནི་མེ་གོ་བྱེད་མིན་ལ།
ངེས་པ་ཕྱི་མའི་ཡུལ་དུ་བས་ཁྱད་པར་དུ་བྱས་པའི་དངོས་པོ་དང་ལུས་
ཅན་སོགས་ཀྱི་སྤྱི་ཡང་མེ་གོ་བྱེད་དུ་འདོད་ལ། རྟགས་ཀྱི་ཆ་གཉིས་
ཀ་འཁྲུལ་ན་མིན་ཏེ། དཔེར་ན། འདི་ནི་གཡོར་མོ་ཡིན་ཏེ། རྩེ་
མོར་བྱ་ཚང་བཅས་པའི་ཕྱིར། ཞེས་པ་རྩེ་མོ་དང་བྱ་ཚང་སོ་སོར་
འཁྲུལ་བའི་ཕྱིར་རོ། །ཙནྡན་གྱི་དུ་བའི་རིས་ངེས་ན་ནི་ཙནྡན་གྱི་མེ་གོ་
བྱེད་དུ་འགྱུར་མོད་ཀྱི། འོན་ཀྱང་འདི་ལ་གོ་བྱེད་ཡང་དག་བཞག་
པར་དཀའོ། ། རྒྱུ་འབྲས་ངེས་པར་བྱེད་པའི་ཚད་མ་ནི་ས་ཕྱོགས་དེར་
མེ་དང་དུ་བ་ཡོད་ན་ས་ཕྱོགས་དེ་ཉིད་འཛིན་པའི་དབང་བོའི་མངོན་
སུམ་གྱི་གཟུང་ཡུལ་དུ་འདྲེར་རུང་བ་ལ་དེ་གཉིས་མ་དམིགས་པའི་
དག་འཛིན་མངོན་སུམ་ཟུང་གཅིག་དང༌། དེའི་རྗེས་སུ་མེ་དམིགས།
དེའི་རྗེས་སུ་དུ་བ་དམིགས་པའི་རྒྱུ་འབྲས་ཀྱི་ངོ་བོ་འཛིན་པའི་མངོན་
སུམ་ཟུང་གཅིག དེའི་རྗེས་སུ་མེ་མ་དམིགས། དེའི་རྗེས་སུ་དུ་བ་
མ་དམིགས་པའི་དག་འཛིན་མངོན་སུམ་གཅིག་སྟེ། ཚད་མ་ཕྲུགས་
གསུམ་ལ་བརྟེན་ནས་རྒྱུ་མེད་དང་མི་མཐུན་པ་རྒྱུར་འཛིན་པའི་དགོས་
པ་སེལ་ཞིང་། རྒྱུ་འབྲས་སུ་ངེས་པར་བྱེད་པ་ཡིན་ནོ། །གསུམ་པ་ནི།



132
གནའ་དཔེ་གཅེས་བསྡུས་དཔེ་ཚོགས།
འབྲེལ་བ་ཁོང་དུ་ཆུད་པའི་དགོས་པ་ནི། ཁྱབ་བྱ་འདི་ཁས་བླངས་
ན། ཁྱབ་བྱེད་འདི་ངེས་པར་ཁས་བླངས་དགོས་པ་དང་། རྒྱུ་འདི་
ལ་བརྟེན་ནས་འབྲས་བུ་འདི་འབྱུང་ཞིང༌། འབྲས་བུ་འདི་མངོན་དུ་
གྱུར་པ་ན་རྒྱུ་འདི་སྔོན་དུ་སོང་བ་ སོགས་ གཞི་དང༌། ལམ་དང་་་་
འབྲས་བུའི་རྣམ་གཞག་ལེགས་པར་ཁོང་དུ་ཆུད་པ་མེད་དུ་མི་རུང་
བའི་ཡན་ལག་གོ། འབྲེལ་བ་རྫས་ཡོད་ཁེགས་ཤིང་བཏགས་ཡོད་དུ་
རྟོགས་པ་ལ་བརྟེན་ནས་འབྲེལ་བ་བརྟག་པའི་འགྲེལ་བར་བྲམ་ཟེས་
བཤད་པ་ལྟར། གང་ཟག་རང་རྐྱ་ཐུབ་པའི་རྫས་ཡོད་ཡིན་པ་ཁེགས་
ནས། གང་ཟག་གི་བདག་མེད་རྟོགས་པའི་དགོས་པ་ཅན་དུ་ཤེས་
པར་བྱའོ། །དེ་ཡང་མེ་དང་དུ་བའི་འབྲེལ་བ་ངེས་པར་བྱེད་པའི་རྟོག་
པའི་ཡུལ་དུ་དེ་ཉིད་དུས་མཉམ་དུ་སྣང་བ་དང༌། དུ་བ་གྲུབ་ཟིན་
པའི་དུས་དེའི་ཚེ་མེ་ལ་ལྟོས་པར་སྣང་ཞིང་། སྣང་བ་དེ་ལྟར་དོན་ལ་
གྲུབ་ན་ཡེ་དུ་དུས་མཉམ་དུ་འགྱུར་བས་འབྲེལ་བ་རྫས་ཡོད་ཁས་བླང་
དུ་མི་རུང་བ་བཞིན་དུ། གང་ཟག་གི་བདག་འཛིན་ལྷན་སྐྱེས་ཀྱིས་
གང་ཟག་རང་རྐྱ་ཐུབ་པའི་རྫས་ཡོད་དུ་ཞེན་ཅིང་། གང་ཟག་གི་
བདག་ཡོད་པར་གྲུབ་མཐའ་ཁས་ལེན་པ་རྣམས་ཀྱིས། གང་ཟག་
དང་ཕུང་བོ་རྗེ་བོ་དང་ཁོལ་བོ་ལྟར་ཞེན་པས་དེ་ལྟར་གྲུབ་ན་ཕུང་བོ་ལ་
ལྟོས་མེད་དུ་འགྱུར་བས། གང་ཟག་གི་བདག་ཁེགས་པ་ཡིན་ནོ། །
རྒྱས་པར་ནི་གཞན་དུ་བཤད་ཟིན་པ་ལས་ཤེས་པར་བྱའོ། ། རྒོལ་ངན་
རྟག་ཆད་མཐར་ཞེན་རི་འཇོམས་རྡོ་རྗེའི་ངག མདོ་དང་རྣམ་་་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 133
འགྲེལ་མཛད་པའི་གསུང་གི་གཅེས་པའི་གནད། །འགལ་འབྲེལ་ཚུལ་
བཞིན་སེམས་པའི་རིགས་ལམ་དྲི་མེད་པ། །བླ་མའི་དྲིན་ལས་རྒྱལ་རྔ་
བདུན་པའི་ལུགས་ལྟར་བཤད། །འདིར་འབད་དགེ་བ་རབ་དཀར་ཅི་
ཡོད་དེས། །འགྲོ་ཀུན་མཐར་ལྟའི་མུན་པ་ཀུན་བསལ་ཞིང༌། །དྲི་མེད་
རིགས་ པའི་སྣང་བས་བརྒྱན་བྱས་ཏེ། ། ཀུན་མཁྱེན་ རྒྱལ་བའི་གྲོང་
ཁྱེར་འཇུག་པར་ཤོག།
འགལ་འབྲེལ་གྱི་རྣམ་གཞག་ངེས་པར་བྱེད་པའི་ཚུལ་འདི་ནི།
རྗེ་བཙུན་དམ་པ་ཀུ་མ་ར་མ་ཏིའི་ཞལ་སྔ་ནས་དང་། སྙིགས་དུས་ཀྱི་
ཐམས་ཅད་མཁྱེན་པ་ཆེན་པོ་རྗེ་རིན་པོ་ཆེ་བློ་བཟང་གྲགས་པ་དཔལ་
བཟང་བོའི་ཞལ་སྔ་ནས་ཀྱི་གསུང་གི་བདུད་རྩི་ཡུན་རིང་དུ་མྱངས་པ་
རིགས་པ་སྨྲ་བ་དར་མ་རིན་ཆེན་གྱིས་འབྲོག་རི་བོ་ཆེ་དགེ་ལྡན་རྣམ་
པར་རྒྱལ་བའི་གླིང་དུ་སྦྱར་བའོ། ། ཡི་གེ་བ་ནི་སྡེ་སྣོད་འཛིན་པ་རིན་
ཆེན་ཆོས་རྒྱལ་ལོ། ། འདིས་ཀྱང་ཐུབ་པའི་བསྟན་པ་རིན་པོ་ཆེ་སྒོ་་
ཐམས་ཅད་ནས་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག།
། ། སྭསྟི། རྒྱལ་ བསྟན་ པད་ཚལ་ ཕན་བདེའི་དྲི་ བསུང་ ཅན། །
བཤད་སྒྲུབ་འདབ་རྒྱས་རྣམ་གྲོལ་སྦྲང་རྩིའི་བཅུད། ། འགྲོ་ཀུན་སྤྱོད་
ཕྱིར་སྐུ་འབུམ་བྱམས་པ་གླིང༌། ། ཆོས་སྡེ་ཆེ་ནས་ཆོས་སྦྱིན་ཆར་འདི་
སྤེལ། ། ། །སརྦ་མངྒ་ལཾ། །



134
གནའ་དཔེ་གཅེས་བསྡུས་དཔེ་ཚོགས།
༄༅། །ཚད་འབྲས་ཀྱི་རྣམ་གཞག་
ཆེན་མོ་བཞུགས་སོ། །
མཁས་གྲུབ་རྗེས་མཛད། །
དཔལ་ལྡན་དྲི་མེད་ཐུགས་ནི་ཡོངས་རྫོགས་པ། ། རྗེ་བཙུན་བླ་
མ་འཇམ་པའི་དབྱངས་དང་བཅས། །རིགས་པའི་དབང་ཕྱུག་གཉིས་
དང་འགྲེལ་མཛད་མཆོག། སྨྲ་བའི་དབང་བོ་རྣམས་ལ་ཕྱག་འཚལ་
ཏེ། ། དགེ་ལེགས་རྣམ་དཔྱོད་ ཤར་རིའི་གཙུག་ཕུད་ལས། །ལེགས་
བཤད་འོད་སྟོང་འགྱེད་པའི་ཆ་ཡི་ཟེར། །གཞུང་ལུགས་པདྨོའི་སྙིང་
བོར་རེག་པ་ལས། ། དོན་གཉེར་བུང་བའི་དགའ་སྟོན་རྫོགས་པར་
བྱ། ། འདི་ལྟར་རྒྱལ་བས་ལུང་བསྟན་ཅིང་། བྱང་ཆུབ་སེམས་་་་་
དཔའི་སྤྱོད་པ་རླབས་པོ་ཆེ་ཡོངས་སུ་སྨིན་པའི་མཐུ་དང་ལྡན་པའི་
རིགས་པའི་དབང་ཕྱུག་རྣམ་པ་གཉིས་ཀྱིས་མངོན་པར་མཐོ་བ་དང་
ངེས་པར་ལེགས་པའི་གོ་འཕང་ཐོབ་པར་བྱེད་པའི་ལམ་ཕྱིན་ཅི་མ་
ལོག་པ་བལྟ་བའི་ཚད་མ་རྣམ་པ་གཉིས་ཀྱི་མིག་གདུལ་བྱ་དག་ལ་་
ལེགས་པར་སྦྱིན་པའི་ཐབས་རྨད་དུ་བྱུང་བ་རིགས་པའི་གཞུང་ལུགས་
མདོ་དང་སྡེ་བདུན་ཡན་ལག་དང་བཅས་པ་ཉེ་བར་སྦྱར་བ་འདི་དག་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 135
ལས། རེ་ཞིག་མདོ་དང་རྣམ་འགྲེལ་ངེས་སུ་བཅས་པའི་གཞུང་གི་
འབྲས་རྟོག་གི་སྐབས་ལས། འབྲས་བུའི་རྟོག་པ་གསུམ་པ་སྟོན་པའི་
སྐབས་ཉིད་གྲུབ་པའི་མཐའ་གོང་འོག་གང་གི་དབང་དུ་བྱས་ཏེ་ཚུལ་
ཇི་ལྟར་རྣམ་པར་བཞག་པའི་ལུགས་སྨྲས་ལ་ཞུགས་པའི་འཆད་པ་བོ་
ཕལ་ཆེ་བ་སྨྲ་བ་ཐ་དད་པ་སྣ་ཚོགས་པར་གྱུར་ཏེ་དགོངས་བ་ཇི་ལྟ་བ་
བརྟག་དཀའ་བར་གྱུར་པ་ཞིག་ན། འགྲེལ་བ་མཛད་པ་སོ་སོའི་
ལུགས་གང་ཡིན་པ་དང་། ཁྱད་པར་སློབ་དཔོན་ཆོས་མཆོག་གི་་
བཞེད་པ་ཊིཀྐ་འཐད་ལྡན་གྱི་འཆད་ཚུལ་ཇི་ལྟར་ཡིན་པ་རྒྱས་པར་སྨྲ་
བར་བྱོས་ཤིག་ཅེས་ཉན་པ་བོ་ཤེས་པར་འདོད་པ་དག་གིས་དོན་ཚོལ་
བ་ལྷུར་ལེན་པའི་རེ་བ་ཡོངས་སུ་རྫོགས་པར་འདོད་པས་དོན་འདི་
ཉིད་སྨྲ་བ་ལ་ཞུགས་སོ། །
དེ་ལ་ཐོག་མར་ཚད་མ་མདོའི་འབྲས་རྟོག་གི་གཞུང་གི་མཚམས་
དབྱེ་བ་དང༌། དེ་ཉིད་རྣམ་འགྲེལ་མཛད་པའི་གཞུང་གིས་རྣམ་པར་
འཆད་པའི་མཚམས་དབྱེ་བ་ཙམ་ཞིག་བརྗོད་པར་བྱ་སྟེ། དེ་ཡང་
མདོར། བྱ་དང་བཅས་པར་རྟོགས་པའི་ཕྱིར། །འབྲས་བུ་ཉིད་དུ་
ཡོད་ཚད་མ། ། འདི་ལ་ཕྱི་རོལ་པ་རྣམས་ཀྱི་བཞིན་དུ་ཚད་མ་ལས་
འབྲས་བུ་དོན་གཞན་དུ་གྱུར་པ་ནི་མེད་ཀྱི། ཞེས་པ་ནས། བྱ་བ་
མེད་པར་ཡང་མ་ཡིན་པ་དེ་བཞིན་དུ་འདིར་ཡང་ཡིན་ནོ། །ཞེས་པའི་
བར་གྱིས་འབྲས་བུའི་རྟོགས་པ་དང་བོ་བསྟན་ཏེ། དེ་ཉིད་འཆད་པ་
ནི། བྱ་བ་སྒྲུབ་པར་བྱེད་ཅེས་ཏེ། ། ཞེས་པ་ནས། སྒྲོ་འདོགས་



136
གནའ་དཔེ་གཅེས་བསྡུས་དཔེ་ཚོགས།
པས་ ནི་འཇུག་ཕྱིར་རོ། ། ཞེས་ བྱ་ བའི་ བར་ རོ། ། ཡང་ མདོ་ལས།
ཡང་ན་རང་རིག་འབྲས་བུ་ཡིན། ཤེས་པ་ནི་འདིར་གཉིས་སུ་སྣང་
བ་སྐྱེ་སྟེ། རང་གི་སྣང་བ་དང་། ཡུལ་གྱི་སྣང་བའོ། ། སྣང་བ་
གཉིས་ལས་གང་རང་རིག་པ་དེ་ནི་འབྲས་བུར་འགྱུར་རོ། ། ཞེས་བྱ་
བས་ནི་འབྲས་ རྟོག་གཉིས་པ་བསྟན་ལ། དེ་ཉིད་རྣམ་འགྲེལ་དུ།
དོན་རིག་གང་ཡིན། ཞེས་བྱ་བ་ནས་བརྩམས་ཏེ། མྱོང་བ་ཉིད་ནི་
འབྲས་བུ་ཡིན། ། ཞེས་བྱ་བའི་བར་གྱིས་འཆད་པར་བྱེད་དེ། ལྷ་
དབང་བློས། མྱོང་བ་ཉིད་ནི་འབྲས་བུ་ཡིན། ཞེས་པའི་འགྲེལ་
བར། ་མྱོང་བ་ཉིད་དེ་རང་རིག་པ་གང་ཡིན་པ་དེ་ཉིད་ནི་འབྲས་བུ་
ཡིན། དེས་ནི་གཉིས་སུ་སྣང་བའི་ཤེས་པ་སྐྱེ་བར་འགྱུར་རོ། །ཞེས་
བྱ་བ་ནས་བརྩམས་ཏེ། རང་རིག་པ་དེ་ནི་འབྲས་བུ་ཡིན་ནོ་ཞེས་བྱ་
བའི་བར་དེ་རྣམ་པར་བཤད་པ་ཡིན་ནོ། །དེ་ལྟར་ན་གཟུང་བའི་རྣམ་
པ་ནི་གཞལ་བྱ་ཡིན་ཞིང་། བདག་ཉིད་ཉམས་སུ་མྱོང་བ་ནི་འབྲས་བུ་
ཡིན་ལ། འཛིན་པའི་རྣམ་པ་ནི་སྒྲུབ་པར་བྱེད་པ་ཡིན་དེ་ལྟར་ན་
དོན་མེད་པ་ལ་འབྲས་བུའི་རྟོག་པ་འདི་ནི་གཅིག་ཡིན་ནོ། ། ཞེས་་
བཤད་པ་ལྟར་རོ། ། རང་རིག་པ་དེ་ནི་འབྲས་བུར་འགྱུར་རོ། །ཞེས་
པའི་མཇུག་དེ་ཉིད་དུ་མདོར། ཅིའི་ཕྱིར་ཞེ་ན། དེ་ཡི་ངོ་བོ་ལས་
དོན་ངེས། །གང་གི་ཚེ་ཤེས་པ་ཡུལ་དང་བཅས་པ་དོན་ཡིན་པ་དེའི་ཚེ་
དེ་དང་རྗེས་སུ་མཐུན་པའི་རང་རིག་པ་འདོད་པའམ་མི་འདོད་པའི་
དོན་རྟོགས་པར་བྱེད་དོ། ། ཞེས་འབྱུང་བ་ལྷ་དབང་བློས་རྣམ་འགྲེལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 137
གྱི་ གཞུང་ འདིས་ བཤད་ པ་ མ་ སྦྱར་རོ། ། དེའི་ མཇུག་ ཏུ་ མདོར།
གང་གི་ཚེ་ཕྱི་རོལ་གྱི་དོན་འབའ་ཞིག་གཞལ་བྱར་བྱེད་པ་དེའི་ཚེ་ནི།།
ཡུལ་གྱི་སྣང་བ་ཉིད་དུ་འདིའི། །ཚད་མ། དེའི་ཚེ་ནི་ཤེས་པ་རང་
རིག་པ་ཡིན་ཡང་རང་གི་ངོ་བོ་ལས་མི་ལྟོས་པའི་དོན་གྱི་སྣང་བ་འདིའི་
ཚད་མའོ། །གང་གི་ཕྱིར་དོན་དེ། དེ་ཡིས་འཇལ་བར་བྱེད། ཇི་
ལྟ་ཇི་ལྟར་དོན་གྱི་རྣམ་པ་དཀར་བོ་དང་དཀར་བོ་མ་ཡིན་པ་ལ་སོགས་
པ་ཉིད་ཤེས་པ་ལ་སྣང་བ་ན། དེ་དང་དེའི་ངོ་བོའི་ཡུལ་དང་བཅས་
པ་འཇལ་བར་བྱེད་དེ། དེ་ལྟར་རྣམ་པ་དུ་མ་རིག་པའི་ཤེས་པ་ཉེ་
བར་བླངས་པ་དེ་ལྟ་དེ་ལྟར་ཚད་མ་དང་གཞལ་བྱ་ཉིད་དུ་ཉེ་བར་
འདོགས་པ་ཡིན་ཏེ། ཆོས་ཐམས་ཅད་ནི་བྱ་བ་དང་བྲལ་བ་ཡིན་
པའི་ཕྱིར་རོ། །ཞེས་གསུངས་པ་ལ། ལྷ་དབང་བློས། དོན་རིག་དེ་
བདག་ཉིད་ཕྱིར་རོ། །ཞེས་པ་བཤད་ཟིན་མ་ཐག་ཏུ། འདི་ཐམས་
ཅད་ཀྱིས་ནི་གང་གི་ཕྱི་རོལ་གཞལ་བྱ་ཡིན་པ་དེའི་ཚེ། ཞེས་བྱ་བ་ལ་
སོགས་པས་བཤད་པའི་འབྲས་བུའི་རྟོག་པ་གསུམ་པ་བཤད་པ་ཡིན་
ནོ། ། ཞེས་འབྱུང་ཡང་། དེ་དང་འདྲ་འམ་ཞེས་ སོགས་ ཤོ་ལོ་ཀ་་
གཉིས་ འབྲས་ རྟོག་ གསུམ་པ་ལམ་ གཏོགས་ པར་ བཞེད་ པ་ མིན་ཏེ།
མདོར་ཚིག་སྔ་མའི་དེ་མ་ཐག་ཏུ། འདི་ཉིད་སྨྲས་པ། གང་ཚེ་སྣང་
བ་དེ་གཞལ་བྱ། །ཚད་མ་དང་དེའི་འབྲས་བུ་ནི། ། འཛིན་རྣམ་རིག་
པའོ་དེ་ཡི་ཕྱིར། །དེ་གསུམ་ཐ་དད་དུ་མ་བྱས། ཞེས་འབྱུང་བ་ལ།
ལྷ་དབང་བློས། དེ་འདྲ་ངས་ཀྱང་མི་ཤེས་སོ། །ཞེས་པ་བཤད་ཟིན་



138
གནའ་དཔེ་གཅེས་བསྡུས་དཔེ་ཚོགས།
ནས་གཞུང་འོག་མའི་མཚམས་སྦྱོར་བ་ན། གང་གི་ཚེ་ཕྱི་རོལ་གྱི་
དོན་ནི་གཞལ་བྱ་ཉིད་ཡིན་པ་དེའི་ཚེ་ཞེས་བྱ་བ་ལ་སོགས་པ་ཡོངས་སུ་
རྫོགས་པར་བྱས་ནས། སྣང་བ་ཅན་གང་དེ་གཞལ་བྱ། ཞེས་བྱ་བ་
ལ་སོགས་པའི་སྐབས་དང་སྦྱོར་བར་བྱེད་པ་དེ་ཡང་། བློ་ཡི་བདག་
ཉིད་ཅེས་བྱ་བ་ལ་སོགས་པས་འཆད་པར་བྱེད་དོ། །ཞེས་འབྱུང་བའི་
ཕྱིར་ཏེ། སྣང་བ་ཅན་གང་དེ་གཞལ་བྱ། ཞེས་པ་དང་། གང་ཚེ་
སྣང་བ་དེ་གཞལ་བྱ། ཞེས་པ་འགྱུར་ཁྱད་དོ། །དེས་ན་དེ་འདྲ་ངས་
ཀྱང་མི་ཤེས་སོ། །ཞེས་པ་ཡར་བཅད་ཀྱིས་མདོའི་འབྲས་རྟོག་གསུམ་
པའི་གཞུང་དེ་དག་བཤད་པ་ཡོངས་སུ་རྫོགས་པར་བྱས་ནས་ཞེས་སྨྲས་
པ་འདི་ཉིད་ཀྱིས་ཤོ་ལོ་ ཀ་དེ་གཉིས་ཀྱང་འབྲས་རྟོག་གསུམ་པའི་་་
གཞུང་དུ་གསལ་བར་བསྟན་ཏོ། །དེ་ལྟར་ན་མདོའི། གང་ཚེ་སྣང་
བ་དེ་གཞལ་བྱ། །ཞེས་སོགས་ཚིགས་སུ་བཅད་པ་དེ་ཉིད་འཆད་པར་
བྱེད་པ། བློ་བདག་རྣམ་པར་དབྱེར་མེད་ཀྱང་། ། ཞེས་བྱ་བ་ལ་་
སོགས་པ་ཡིན་ལ། ཚིགས་བཅད་དེའི་མཇུག་ཏུ་མདོར། ཅི་སྟེ་
ཤེས་པའི་ཚུལ་གཉིས་པོ་ཞེས་ཇི་ལྟར་རྟོགས་པར་བྱ་ཞེ་ན། ཡུལ་
ཤེས་པ་དང་དེ་ཤེས་པའི། །དབྱེ་བས་བློ་ཡི་ཚུལ་གཉིས་ཉིད། །ཅེས་
སོགས་གསུངས་པ་དག་ནི། ཡུལ་རྣམས་ལས་ནི་བྱུང་བ་ཡི། ། ཞེས་
བྱ་བ་ལ་སོགས་པས་འཆད་པར་བྱེད་དོ། །འོ་ན་གང་ཚེ་རྣམ་རིག་རྒྱུ་
ཡི་ཡུལ། ། ཞེས་སོགས་ཤོ་ལོ་ཀ་གསུམ་འབྲས་རྟོག་གང་གི་གཞུང་ཡིན་
པ་དང་མདོ་དང་སྦྱོར་མི་སྦྱོར་ཇི་ལྟར་ཡིན་ཞེ་ན། ལྷ་དབང་བློས།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 139 །
འདི་དག་མདོ་དང་སྦྱོར་མི་སྦྱོར་གང་ཡང་མ་བཤད་ཅིང༌། གང་ཚེ་
གྲུབ་པ་དེ་ཡི་དངོས། །གཞན་འདོད་པའམ་མི་འདོད་པ། །རྣམ་རིག་
རྒྱུ་ཡི་ཡུལ་དག་ཀྱང་། །དེ་ཡི་དེ་ལྟར་མྱོང་བ་ཡིན། ། ཞེས་འདོན་ལ།
དེའི་འགྲེལ་བར། གྲུབ་པ་ནི་འདོད་པ་དང་མི་འདོད་པ་ལ་སོགས་
པའི་རང་བཞིན་ནོ། །གང་ཞེ་ན། གཞན་ཏེ་ཕྱི་རོལ་གྱི་དོན་འདོད་
པའམ་མི་འདོད་པ་རྣམ་རིག་རྒྱུ་ཡི་ཡུལ་དག་ཀྱང་ངོ༌། །རྣམ་པར་རིག་
པ་དེའི་དེ་ལྟར་མྱོང་བ་ཡིན། འདོད་པ་དང་མི་འདོད་པའི་རྣམ་
པའི་སྒོ་ནས་ཡུལ་ཉམས་སུ་མྱོང་བ་གང་ཡིན་པ་དེའི་འབྲས་བུ་ཡིན་
ནོ། །དེས་ནི་དོན་དང་འདྲ་བ་ནི་ཚད་མ་ཡིན་ཞིང་དོན་མྱོང་བ་ནི་
འབྲས་བུ་ཡིན་པ་དེ་ལྟར་ན་ཕྱི་རོལ་གྱི་དོན་མེད་པ་ལ་རྣམ་པར་རྟོག་པ་
གཉིས་པ་བཤད་པ་ཡིན་ནོ། ། ཞེས་འགྲེལ་བའི་དཔེ་ཕལ་ཆེ་བ་ལས་
འབྱུང་ཞིང་། དཔེ་ཁ་ཅིག་ཏུ་དེ་ལྟར་ན་ཕྱི་རོལ་གྱི་དོན་ཡོད་པ་ལ་
རྣམ་པར་རྟོག་པ་གཉིས་པ་བཤད་དོ། ། ཞེས་དང་། དཔེ་རེ་རེ་གཉིས་
གཉིས་ལ། དེ་གཉིས་ཀ་མེད་པར། དེ་ལྟར་ན་རྣམ་པར་རྟོག་པ་
གཉིས་པ་བཤད་པ་ཡིན་ནོ། །ཞེས་རྨའི་འགྱུར་གཅིག་པུ་ལ་མི་འདྲ་བ་
གསུམ་འབྱུང་སྟེ། འཆད་པ་བོ་སྔ་མ་དག་གི་མཆན་བུ་དཀྱུས་ལ་
ཤོར་བའམ། འདོད་པས་བཅོས་པའི་སྐྱོན་གང་ཡིན་བརྟག་དགོས་
པར་སྣང་ལ། འོན་ཀྱང་དེའི་འགྲེལ་བཤད་དུ་ཤཱཀྱ་བློས། དེ་དང་
དེས་ཕྱི་རོལ་དོན་ལ་ཕྱི་རོལ་གྱི་གཞལ་བྱར་རྟོག་པ་ནི་འབྲས་བུ་ཡིན་གྱི།
རེ་ཞིག་དེ་རིག་པ་ནི་མ་ཡིན་ནོ་ཞེས་བཤད་དོ། །ཕྱི་རོལ་གྱི་དོན་ཡོད་



140
གནའ་དཔེ་གཅེས་བསྡུས་དཔེ་ཚོགས།
པ་ལ་འབྲས་བུའི་རྣམ་པར་རྟོག་པ་གཉིས་པ་བཤད་པ་ཡིན་ནོ་ཞེས་བྱ་
བ་ནི་ཤེས་བྱ་ནང་གི་ཡིན་པར་སྨྲ་བའི་འབྲས་བུའི་རྣམ་པར་རྟོག་པ་ལ་
ལྟོས་ནས་གཉིས་པ་ཞེས་བསྟན་ཏོ། ། གང་ཚེ་གྲུབ་པ་དེ་ཡི་དངོས།
ཞེས་བྱ་བ་ལ་སོགས་པའི་གཞུང་འདིས། བྱེད་དང་བཅས་པར་་་་
རྟོགས་ཉིད་ཕྱིར། །ཚད་མའི་འབྲས་བུ་ཉིད་འགྱུར་བའམ། ཞེས་བྱ་
བ་ལ་སོགས་པ་ཚད་མ་ཀུན་ལས་བཏུས་པའི་མངོན་སུམ་གྱི་ལེའུའི་
གཞུང་དུ་ཇི་ལྟ་བུར་འགྱུར་བའི་འབྲས་བུ་མངོན་པར་བཞེད་པ་དེ་
བཤད་པ་ཡིན་པར་ལྟ་བར་བྱའི། རང་རིག་པའི་འབྲས་བུ་ནི་མ་
ཡིན་ནོ། ། ཞེས་བཤད་དེ། དེ་ལྟར་ན་ཤོ་ལོ་ཀ་དང་བོ་འདི་མདོའི་
འབྲས་རྟོག་དང་བོ་འཆད་བྱེད་ཀྱི་གཞུང༌། ཕྱི་རོལ་ཁས་བླངས་ཀྱི་
འབྲས་རྟོག་སྔར་བཤད་པ་རྣམས་ཀྱི་དོན་བསྡུར་སྦྱོར་བ་དང༌། དེ་
ཉིད་ཤེས་བྱ་ནང་གི་ཡིན་པར་སྨྲ་བའི་ལུགས་ལ་ལྟོས་པའི་ལུགས་་་་
གཉིས་པ་ཕྱི་རོལ་ཁས་བླངས་ཀྱི་འབྲས་རྟོག་གི་ལུགས་ཡིན་ནོ་ཞེས་
འཆད་པར་འདུག་པས། འགྲེལ་བཤད་དང་བསྟུན་ན་འགྲེལ་བའི་
ཚིག་ཀྱང་ཕྱི་རོལ་གྱི་དོན་ཡོད་པ་ལ་ཞེས་པ་དག་པར་བྱ་དགོས་ལ།
འགྲེལ་བཤད་འདིའི་རྗེས་སུ་འབྲང་བར་རློམ་པ་གང་དག་འབྲས་རྟོག་
གཉིས་པ་རྣམ་རིག་པའི་རང་རིག་གི་ཚད་འབྲས་ལ་ལྟོས་པའི་འབྲས་
རྟོག་ གཉིས་ པ་ ཡིན་ ནོ། ། ཞེས་ པ་ འགྲེལ་ བའི་ དོན་ དུ་ སྨྲ་ བ་ ནི།
འབྲས་རྟོག་དང་བོ་འབྲས་ རྟོག་གཉིས་པ་ལ་ལྟོས་ནས་འབྲས་ རྟོག་
གཉིས་པ་ཡིན་ནོ། །ཞེས་སྨྲ་བ་བླུན་པོའི་བརྗོད་པ་སྟེ། ཚེས་གཅིག་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 141
ཚེས་གཉིས་ལ་ལྟོས་ནས་ཚེས་གཉིས་པ་ཡིན་ཞེས་སྨྲ་བ་དང་མཚུངས་
སོ། ། གང་ཚེ་ཤེས་བྱ་དོན་དུ་ནི། །ཞེས་སོགས་ཤོ་ལོ་ཀ་གཉིས་བཤད་
པའི་མཇུག་ཏུ་ལྷ་དབང་བློས། ཞེས་བྱ་བས་ནི་རྣམ་པར་རིག་པ་
ཙམ་ ཉིད་ཀྱི་འབྲས་བུའི་ རྟོག་ པ་ འདི་ བཤད་དོ། ། ཞེས་འབྱུང་ལ།
དེའི་འགྲེལ་བཤད་དུ། ཤཱཀྱ་བློས། ཕྱི་རོལ་གྱི་དོན་མེད་པ་ལ་རང་
རིག་པ་ནི་འབྲས་བུ་ཡིན་ཞེས་བརྗོད་ནས། དོན་ངེས་པ་ནི་དེ་་་་
དངོས་ཡིན། ། ཞེས་རྒྱུ་བཤད་དོ། །དེའི་འགྲེལ་བ་ནི། གང་གི་ཚེ་
ཡུལ་དང་བཅས་པའི་ཤེས་པ་དོན་ཡིན་པ་དེའི་ཚེ་རང་རིག་པ་དང་
རྗེས་སུ་མཐུན་པ་དེའི་དོན་རྟོགས་པ་འདོད་པ་དང་མི་འདོད་པ་ཞེས་
བྱ་བ་ཡིན་ནོ། །དེ་ཉིད་ནི་གང་གི་ཚེ་ཡུལ་བཅས་ཤེས་པའི་ཞེས་བྱ་བ་
ལ་སོགས་པ་སྨོས་ཏེ། ཡུལ་དང་བཅས་པ་ཞེས་བྱ་བ་ལ་སོགས་པས་
འཆད་པར་བྱེད་དོ། །རྣམ་པར་རིག་པ་ཙམ་ཉིད་ཀྱི་འབྲས་བུའི་རྟོག་
པ་འདི་བཤད་དོ་ཞེས་བྱ་བ་ནི། རང་རིག་པ་ནི་འབྲས་བུ་ ཡིན།
ཞེས་བྱ་བ་འདིའི་རང་རིག་པ་ཙམ་གྱིས་འབྲས་བུའི་རྣམ་པར་རྟོག་པ་
གང་ཡིན་པ་དེ། དོན་ངེས་པ་ནི་དེ་དངོས་ཡིན། ། ཞེས་བྱ་བ་ལ་
སོགས་པའི་གཞུང་གིས་བཤད་ཅིང་རྟོགས་ལ་སྒྲུབས་ཞེས་པའི་དོན་
ནོ། །རྣམ་པར་རིག་པ་ཙམ་ཉིད་ཀྱི་འབྲས་བུའི་རྣམ་པར་རྟོག་པ་ལས་
འདིའི་རྣམ་པར་རྟོག་པ་གཞན་ཡིན་ནོ་ཞེས་ལྟ་བར་མི་བྱ་སྟེ། དེ་
ཉིད་འདིས་བསྟན་པའི་ཕྱིར་རོ། ཞེས་བཤད་དེ། དེ་ལྟར་ན་རྣམ་
འགྲེལ་གྱི་གཞུང་ཚིགས་བཅད་འདི་གཉིས་མདོའི་ཚིག དེ་ཡི་ངོ་བོ་



142
གནའ་དཔེ་གཅེས་བསྡུས་དཔེ་ཚོགས།
ལས་དོན་ངེས། ། གང་གི་ཚེ་ཤེས་པ་ཡུལ་དང་བཅས་པ་དོན་ཡིན་པ་
དེའི་ཚེ་ཞེས་སོགས་རྩ་འགྲེལ་གྱི་འཆད་བྱེད་ཡིན་པར་སྦྱོར་ཞིང་དེ་
ཡང་གོང་དུ་བཤད་མ་ཐག་གི་རང་རིག་གི་ཚད་འབྲས་དེ་ཉིད་བཤད་
པ་ཡིན་གྱི། དེ་ལས་གཞན་མ་ཡིན་པར་བཤད་པས། སྔ་མ་ཁ་ཅིག
ཚིགས་བཅད་དང་བོ་འབྲས་རྟོག་དང་བོའི་དོན་བསྡུ། ཚིགས་་་་
བཅད་འོག་མ་གཉིས་འབྲས་རྟོག་གཉིས་པའི་དོན་བསྡུ་ཞེས་འཆད་པ་
འགྲེལ་བ་འདི་གཉིས་ཀྱི་ལུགས་སུ་སྨྲ་བ་ལྟར་རྟག་ཏུ་རུང་བར་སྣང་
མོད། འོན་ཀྱང་མདོ་ཉིད་དུ་ཡང་། དེ་ཡི་ངོ་བོ་ལས་དོན་ངེས། །
ཞེས་པའི་མཚམས་སྦྱར་དུ། དེ་ཅིའི་ཕྱིར་ཞེ་ན། ཞེས་རྒྱུ་མཚན་
འདྲི་བའི་ཚིག་ཏུ་བྱུང་ལ། དེ་ལ་གང་ལ་དོགས་ནས་འདྲི་ན། དེའི་
གོང་དེ་ཉིད་དུ། གང་རང་རིག་པ་དེ་འབྲས་བུར་འགྱུར་རོ། །ཞེས་
བཤད་པ་ལ་བརྟེན་ནས་དོགས་པ་སྐྱེས་པའི་དྲི་བར་རྒྱལ་དབང་བློས་
བཤད་དེ། དོགས་པ་ཇི་ལྟར་སྐྱེས་ནས་དྲིས་པ་དང༌། དེའི་ལན་དུ་
མདོ་རྩ་འགྲེལ་དེ་དག་ཇི་ལྟར་འཆད་པ་ནི། ཤེས་པ་གཞལ་བྱར་
བྱས་པའི་ཚད་མ་ཁོ་ན་ལ་རང་རིག་འབྲས་བུ་ཡིན་གྱི། ཕྱི་རོལ་ཏུ་
འདོད་པར་བྱ་བའི་སྔོན་པོ་ སོགས་གཞལ་བྱར་བྱས་པ་ལ་རང་རིག་
འབྲས་བུ་མ་ཡིན་ནོ་སྙམ་དུ་དོགས་པ་ལ། ཡུལ་གཅིག་ཉིད་ཤེས་པ་
སོ་སོ་ལ་འདོད་པ་དང་མི་འདོད་པར་སྣང་བ་ལྟ་བུའི་ཚེའང་ཤེས་པ་
རང་གི་བདག་ཉིད་རིགས་འབྲས་བུ་ཡིན་པས་སྔོན་པོ་སོགས་གཞལ་
བྱར་བྱས་པའི་ཚད་མ་ལའང་འབྲས་བུ་ནི་རང་གི་བདག་ཉིད་དུ་གྱུར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 143
པའི་ཡུལ་རིག་པ་ཡིན་ནོ་ཞེས་གང་གི་ཚེ་ཡུལ་དང་བཅས་པའི་ཤེས་པ་
སོགས་ཀྱི་མདོ་ཚིག་གིས་བསྟན་པས། འོ་ན་ཕྱི་རོལ་གྱི་དོན་མེད་པ་
ལ་འཛིན་རྣམ་ཚད་མ་ཡིན་པ་བཞིན་དུ་ཕྱི་རོལ་ཡོད་པ་ལའང་འཛིན་
རྣམ་ཚད་མར་འགྱུར་རོ་ཞེས་པའི་དོགས་པ་ལ། ཡུལ་གྱི་སྣང་བ་
ཉིད་དེ་འདིའི། །ཚད་མ་དེ་ཡིས་འཇལ་བར་བྱེད། ། ཞེས་པ་རྩ་འགྲེལ་
གྱིས་གཟུང་རྣམ་ཚད་མར་རིགས་པའི་ཚུལ་བཤད་ནས་ལན་འདེབས་
པར་རྒྱལ་དབང་བློས་འཆད་དེ། མདོ་ཚིག་དེ་ཉིད་ཀྱི་འགྲེལ་བཤད་
ལས། རང་རིག་པའི་མངོན་སུམ་ཁོ་ནའི་དབང་དུ་བྱས་ནས་འདི་
འབྲས་བུར་རྣམ་པར་བཞག་གོ་ཞེས་འགའ་ཞིག་དོགས་པར་འགྱུར་ལ།
ཞེས་དོགས་པ་བཀོད་ཅིང་། ཡང་དེ་ཉིད་ལས་དེའི་ཕྱིར་འདི་སྐད་
བཤད་པར་འགྱུར་ཏེ། གང་གི་ཚེ་ཤེས་པ་ཚད་མའི་གཞལ་བྱར་ལྟོས་
པ་དེའི་ཚེ་རང་རིག་པ་དང་རྗེས་སུ་མཐུན་པའི་དོན་རྟོགས་པར་བྱེད་
དོ་ཞེས་པས་རང་རིག་པ་འབྲས་བུ་ཡིན་པ་འབའ་ཞིག་ཏུ་མ་ཟད་ཀྱི།
འོན་ཀྱང་གང་གི་ཚེ་གཞན་ཡང་ཡུལ་ཡིན་པ་དེའི་ཚེ་ཡང་ངོ་ཞེས་་
པའོ། ། ཞེས་དང་། དེ་ལས་ཀྱང་ཕྱི་རོལ་གྱི་དོན་གཞལ་བར་བྱ་བ་
མེད་པ་ན་ཇི་ལྟར་རང་རིག་པ་འབྲས་བུར་རྣམ་པར་བཞག་པ་ལ་་
འཛིན་པའི་རྣམ་པ་ཚད་མར་འདོད་པ་དེ་ལྟར། ཕྱི་རོལ་གྱི་དོན་
གཞལ་བར་བྱ་བ་ཡོད་པ་ལ་ཡང་འཛིན་པའི་རྣམ་པ་ཁོ་ན་ཚད་མའོ་
ཞེས་དོགས་པར་འགྱུར་ཏེ། དེའི་ཕྱིར་དེ་བསལ་བའི་ཆེད་དུ་་་་་
གསུངས་པ། གང་གི་ཚེ་ནི་ཞེས་པ་ལ་སོགས་པ་སྟེ། ཕྱི་རོལ་གཞལ་



144
གནའ་དཔེ་གཅེས་བསྡུས་དཔེ་ཚོགས།
བྱ་ལ་རང་རིག་པ་འབྲས་བུར་འཇོག་པ་ན་ཡང་། ཡུལ་གྱི་སྣང་བ་
ཉིད་ཁོ་ན་ཤེས་པའི་ཚད་མར་འདོད་ཀྱི། རྣམ་པར་རིག་པ་ཙམ་
ཉིད་བཞིན་དུ་འཛིན་པའི་རྣམ་པ་ནི་མ་ཡིན་ནོ། །ཞེས་བཤད་པ་ལྟར་
རོ། ། དོན་འདི་ཉིད་འགྲེལ་བཤད་དེ་ཉིད་ན་ཆེས་གསལ་མོད་ཀྱི་ཚིག་
རྫོགས་པར་དྲངས་ན་ཧ་ཅང་མང་བར་འགྱུར་བས་འདིར་མ་བྲིས་
སོ། །དེ་ལྟར་ན་ཤོ་ལོ་ཀ་གསུམ་ཆར། དེ་ཡི་ངོ་བོ་ལས་དོན་ངེས། །
ཞེས་པ་རྩ་འགྲེལ་གྱི་འཆད་བྱེད་དུ་བྱས་ནས། མྱོང་བ་ཉིད་་་་
འབྲས་བུ་ཡིན། ། ཞེས་སོགས་བཤད་པ་ལ་འདི་སྙམ་དུ། རང་གི་
བདག་ཉིད་རིག་པ་འབྲས་བུ་ཡིན་པས་འདི་ནི་རང་རིག་མངོན་སུམ་
ཚད་མ་འབའ་ཞིག་མ་ཡིན་ནམ་ཞེ་ན། རང་གི་བདག་ཉིད་རིག་པ་
ཙམ་འབྲས་བུར་བཞག་པ་ནི། རང་རིག་གི་མངོན་སུམ་འབའ་ཞིག་
དུ་མ་ཐད་ཀྱི། སྔོ་སོགས་ཀྱི་དོན་རིག་པ་ལ་ཡང་རང་གི་བདག་ཉིད་
དུ་གྱུར་པའི་ཡུལ་རིག་པ་འབྲས་བུ་ཡིན་ཏེ། དགྲ་གཉེན་གཉིས་ཀྱིས་
མིག་ཤེས་ཀྱིས་སྐྱེས་བུ་གཅིག་གི་གཟུགས་ལ་བལྟས་པའི་ཚེ་འདོད་པ་
ཡིད་དུ་འོང་བ་དེར་མི་འདོད་པ་ཡིད་དུ་མི་འོང་བའི་རྣམ་པ་ཤར་བ་
ཉམས་སུ་མྱོང་བའི་རྗེས་སུ་འབྲངས་ནས་དོན་འདོད་མི་འདོད་རིག་
པར་ཐ་སྙད་བྱེད་པར་འགྱུར་བ་ཡིན་གྱི། ཕྱི་རོལ་གྱི་ཡུལ་གྱི་རང་གི་
ངོ་བོ་ཇི་ལྟར་གནས་པ་ལྟར་རྣམ་པ་གཏད་པའི་དབང་གིས་འདོད་མི་
འདོད་དུ་སྣང་བ་མ་ཡིན་པའི་ཕྱིར་རོ། །ཞེས་གང་ཚེ་ཞེས་སོགས་ཤོ་ལོ་
ཀ་གསུམ་གྱིས་བསྟན་ཏེ། དེ་ལྟ་བུའི་ཤེས་པ་གཉིས་ལ་འདོད་མི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 145
འདོད་ཀྱི་རྣམ་པ་ཕྱི་རོལ་གྱི་ཡུལ་གྱི་ངོ་བོ་ཇི་ལྟར་གནས་པའི་དབང་
གིས་གཏད་པའི་རྣམ་པ་ཡིན་ན་སྐྱོན་ཅི་ཡོད་ཅེ་ན་ཕྱི་རོལ་དོན་ནི་ཡོད་
ན་ཡང་། ཞེས་ སོགས་ཀྱིས་སྐྱོན་བསྟན་ནས། འོ་ན་རང་རིག་་་
འབྲས་བུ་ཡིན་པའི་ཕྱིར་འཛིན་རྣམ་ཚད་མར་འགྱུར་རོ་ཞེས་སྐྱོན་མེད་
པའི་ལན། ཀུན་ལས་བཏུས་སུ། ཡུལ་གྱི་སྣང་བ་ཉིད་དེ་འདིའི། །
ཞེས་སོགས་རྩ་འགྲེལ་གྱིས་བསྟན་པའི་དོན་འཆད་པ། དེ་ཚེ་དོན་
སྣང་འདི་ཉིད་ནི། །ཞེས་སོགས་ཡིན་ནོ་ཞེས་བཤད་ན་མདོ་རྩ་འགྲེལ་
འགྲེལ་བཤད་ཀྱིས་འཆད་ཚུལ་དང་འགྲིག་པར་སྣང་ངོ༌། །རྒྱུན་རྗེས་
འབྲང་དང་བཅས་པས་ཀྱང་ཤོ་ལོ་ཀ་གསུམ་ཀ་རྣམ་རིག་པའི་ལུགས་
སུ་སྦྱར་ནས་འཆད་དེ། དེ་ལྟར་ན་དེ་དག་གི་ཚིག་གི་དོན་ནི་འདི་
ཡིན་ཏེ། མྱོང་བ་ཉིད་ནི་འབྲས་བུ་ཡིན། །ཞེས་སྨྲས་པ་ལ། ཁོ་ན་
རེ། ཤེས་པ་གཞལ་བྱར་བྱས་པའི་ཚད་མ་ལ་རང་རིག་འབྲས་བུ་
ཡིན་གྱི། ཕྱི་རོལ་ཏུ་འདོད་པར་བྱ་བའི་སྔོ་སོགས་གཞལ་བྱར་བྱས་
པ་ལ་མ་ཡིན་ནོ་ཞེ་ན། སྐྱེས་བུ་གཅིག་གི་གཟུགས་ལ་དགྲ་གཉེན་
གཉིས་ཀྱིས་བལྟ་བའི་དུས་གང་གི་ཚེ་མིག་གི་རྣམ་པར་རིག་པ་དེ་་
གཉིས་རང་ཇི་ལྟ་བའི་རྣམ་པ་གཏོད་པའི་རྒྱུར་གྱུར་པའི་ཕྱི་རོལ་གྱི་
ཡུལ་གཞན་འདོད་པའམ་མི་འདོད་པའི་རྣམ་པ་ཇི་ལྟར་ཤར་བ་དེ་ཡི་
དངོས་པོར་མ་གྲུབ་པ་སྟེ་གྲུབ་པ་མེད་ཀྱང༌། གཟུགས་དེ་ནི་ སིམ་
པའི་རྣམ་པ་དེ་ལྟར་མྱོང་བའི་དབང་གིས་ཡིད་དུ་འོང་བ་དང་གདུང་
བའི་རྣམ་པ་དེ་ལྟར་མྱོང་བའི་དབང་གིས་ཡིད་དུ་མི་འོང་བར་ཐ་སྙད་
---
-



146
གནའ་དཔེ་གཅེས་བསྡུས་དཔེ་ཚོགས།
བྱས་པ་ཡིན་པའི་ཕྱིར་ན་སྔོ་སོགས་གཞལ་བྱར་བྱས་པའི་མངོན་སུམ་
ཚད་མ་ལ་ཡང་རང་གི་བདག་ཉིད་དུ་གྱུར་པའི་ཡུལ་རིག་པ་འབྲས་བུ་
ཡིན་ནོ། ། ཞེས་བྱ་བའི་དོན་ཏེ། སྔར་འབྲས་རྟོག་གཉིས་པའི་་་་
འབྲས་བུར་བཤད་པའི་རང་རིག་ནི་རང་གི་བདག་ཉིད་དུ་གྱུར་པའི་
ཡུལ་རིག་པ་ཙམ་མ་ཡིན་ཀྱང་། དེ་ཙམ་ལ་ཡང་རང་རིག་ཅེས་པའི་
ཐ་སྙད་བཏགས་ཏེ། རྣམ་རིག་ པའི་ རང་རིག་གི་ཚད་འབྲས་ལ་
འཕྲོས་ནས་ཐུན་མོང་མིན་པའི་ གཞན་རིག་གི་ཚད་འབྲས་ཀྱི་གཞི་
འདིངས་པར་བྱ་བའི་ཕྱིར་རོ། ཚིགས་བཅད་དང་བོས་མདོར་་་་་
བསྟན་པ་དེ་ཉིད་ཕྱི་མ་གཉིས་ཀྱིས་རྒྱས་པར་འཆད་པ་ནི། སྔོ་སེར་
སོགས་ཀྱི་གཟུགས་གང་ཞིག་མིག་ཤེས་ཀྱི་ཡུལ་དུ་ཉེ་བའི་དུས་གང་གི་
ཚེ་ཡུལ་ཅན་གྱི་ཤེས་པ་རང་གི་རྫས་ཀྱི་ཆ་བག་ཆགས་ཀྱི་དབང་གིས་སྔོ་
སེར་སོགས་ཀྱི་གཟུགས་སུ་སྣང་བ་དེ་ཉིད་ཐ་སྙད་པའི་ཤེས་པས་སྔོ་
སེར་སོགས་ཀྱི་དོན་དུ་མི་བཞག་པའི་ཕྱིར། ཐ་སྙད་པའི་ཤེས་པས་
དེ་ལྟར་བཞག་པའི་རྗེས་སུ་འབྲངས་ནས་མིག་གི་ཤེས་པ་སྔོ་སེར་་་
སོགས་ཀྱི་ཡུལ་དང་བཅས་པར་བཞག་པ་དེའི་ཚེ། ཤེས་པ་རང་གི་
བདག་ཉིད་དུ་གྱུར་པའི་ཡུལ་ཉམས་སུ་མྱོང་བ་གང་ཡིན་པ་དེ་ཉིད་ལ་
རང་གི་བདག་ཉིད་དུ་མ་ངེས་པར་སྔོ་སེར་སོགས་ཀྱི་དོན་དུ་རྣམ་པར་
ངེས་པ་ཡིན་ཏེ། གལ་ཏེ་སྐྱེས་བུ་གཅིག་གི་གཟུགས་འདིའི་བདག་
ཉིད་ གཉེན་ གྱི་ མིག་ ཤེས་ ལ་ འདོད་ པའི་ རྣམ་ པར་ ཤར་ བ་ དང་།
དགྲའི་མིག་ཤེས་ལ་དེ་ལས་རྣམ་པ་གཞན་དུ་མི་འདོད་པའི་རྣམ་པར་
་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 147 །
ཤར་ནས། རིམ་པ་བཞིན་ནང་དུ་སིམ་པ་དང་གདུང་བའི་རྣམ་པར་
ཉམས་སུ་མྱོང་བར་གྱུར་པ་ན། འདོད་པ་སིམ་པའམ་མི་འདོད་པ་
གདུང་བའི་རྣམ་པར་ཉམས་སུ་མྱོང་བ་དེས་ཀྱང་སྟེ་དེའི་རྗེས་སུ་་་
འབྲངས་ནས་ཡིད་དུ་འོང་བའི་དོན་དང་མི་འོང་བའི་དོན་རིག་པར་
ནི་ ཐ་སྙད་བྱེད་པར་འགྱུར་བ་ཙམ་ཡིན་པའི་ཕྱིར། དོན་ཞེས་པ་
འདི་དག་ནི་གཞན་རིག་མངོན་སུམ་ལ་ཡུལ་ཕྱི་རོལ་དུ་ཆད་པ་ལྟར་
སྣང་བའི་གཞིར་གྱུར་པའི་ཡུལ་སྔོ་སེར་སོགས་ཡིན་གྱི། དོན་ཞེས་པ་
ཐམས་ཅད་ཕྱི་རོལ་གྱི་དོན་དུ་འཛིན་པའི་རང་གི་བློ་སྐྱོན་གྱིས་གཞུང་
ལུགས་ཀྱི་དགོངས་དོན་སྒྲིབ་པར་མི་བྱའོ། །དེ་ལྟར་ན་ཤོ་ལོ་ཀ་གསུམ་
པོ་འདིས་རྣམ་རིག་པའི་གཞན་རིག་མངོན་སུམ་གྱི་འབྲས་རྟོག་ཐུན་
མོང་མིན་པའི་གཞི་བཏིང་ནས། དེ་ཉིད་ལ་དོགས་པ་ལེགས་པར་
བཅད་དེ་རྒྱས་པར་འཆད་པ་ལ། ཕྱི་རོལ་དོན་ནི་ཡོད་ན་ཡང་། །
ཞེས་པ་ནས། དེ་འདྲ་ངས་ཀྱང་མི་ཤེས་སོ། ། ཞེས་པའི་བར་ཡིན་
པར་ཞེས་པར་བྱའོ། །དེ་ལྟར་ན་ཤོ་ལོ་ཀ་གསུམ་པོ་འདི་ཇི་ལྟར་འཆད་
པ་མ་ཤེས་ན་འབྲས་རྟོག་གསུམ་པའི་གཞུང་རྣམས་གང་ལས་ཇི་ལྟར་
འཕྲོས་པ་མི་ཤེས་ཤིང༌། ཀུན་ལས་བཏུས་རྩ་འགྲེལ་གྱི་གཞུང་གང་
རྣམ་ འགྲེལ་ གྱི་ གཞུང་ གང་ གིས་ འཆད་ པའི་ མཚམས་ མི་ ཕྱེད་ པ།
འབྲས་རྟོག་གསུམ་པའི་གཞུང་གི་ཐོག་མཐའི་མཚམས་མ་ཟིན་ན་གྲུབ་
མཐའ་ གང་ གི་ ལུགས་ ཡིན་ པ་ སོགས་ ལེགས་ པར་ མི་ རྟོགས་ ཤིང་།
ཚིགས་བཅད་གསུམ་པོ་འདིའི་དོན་ལ་ཡང་འགྲེལ་བ་འགྲེལ་བཤད་སོ་



148
གནའ་དཔེ་གཅེས་བསྡུས་དཔེ་ཚོགས།
སོའི་ལུགས་ཇི་ལྟ་བར་རྟོགས་པ་ཉུང་བར་སྣང་བས། ཚད་མ་མདོ་
དང༌ དེའི་ རྣམ་ འགྲེལ་ སྦྱོར་ བའི་ གཞུང་ མཚམས་ འབྱེད་ པ་ དང༌།
འབྲས་ རྟོག་ གསུམ་ པའི་ མཐའི་ གཞུང༌ མཚམས་ འཛིན་ པ་ དང༌།
ཚིགས་བཅད་གསུམ་གྱི་འཆད་ཚུལ་དང་བཅས་པ་དག་གསལ་ཞིང་
རྫོགས་པར་སྨྲས་ཟིན་ཏོ། །
ད་ནི་འབྲས་རྟོག་གསུམ་པའི་གཞུང་དངོས་སུ་གྲགས་པ་དག་གི་
བཤད་པ་ལ་འཇུག་པར་བྱ་སྟེ། དེ་ལ་བཞི། གང་ལས་འཕྲོས་པ་
བཤད་པ་དང་། འདིའི་ཕྱོགས་སྔ་སྨྲ་བ་གང་ཡིན་པ་དང༌། གྲུབ་
མཐའ་གང་གི་ལུགས་དཔྱད་པ་དང་། གཞུང་རྩ་འགྲེལ་གྱི་ཚིག་དོན་
བཤད་པའོ། ། དང་བོ་ནི། ལྷ་ཤཱཀ་གཉིས་ཀྱི་འགྲེལ་བར་དངོས་སུ་
མི་གསལ་ཡང་སྤྱིའི་འཆད་ཚུལ་གྱི་འགྲོས་དང་བསྟུན་ན། འབྲས་
རྟོག་གཉིས་པར་ཕྱི་རོལ་གྱི་དོན་བཀག་པ་ལས་འཕྲོས་པ་སྟེ། ཕྱི་
རོལ་དོན་དུ་སྨྲ་བའི་སྡེ་བ་གཉིས་ཀྱི་ཕྱི་རོལ་གྱི་དོན་མེད་ན་དབང་བོའི་
མངོན་སུམ་ཚད་མའི་ཚད་འབྲས་ཀྱི་རྣམ་གཞག་བྱར་མེད་པར་འགྱུར་
རོ་སྙམ་དུ་དོགས་པ་ལ། མངོན་སུམ་རང་གི་བདག་ཉིད་དུ་གྱུར་
པའི་སྔོ་སོགས་འཇལ་བའི་གཞན་རིག་གི་ཚད་འབྲས་ཇི་ལྟར་འཇོག་
པའི་ཚུལ་ལ་དོགས་པའི་མཐའ་བཅད་ནས་རྣམ་པར་འཇོག་པའི་ཆེད་
དུ་གསུངས་སོ། །ཉི་མ་སྦས་པའི་འགྲེལ་བར། གཞན་ཡང་ཕྱི་རོལ་
གྱི་དོན་དུ་སྨྲ་བས་ཀྱང་རང་རིག་པ་ཉིད་འབྲས་བུར་ཁས་བླང་བར་བྱ་
སྟེ། འདི་ལྟར། གལ་ཏེ་འདོད་པའམ་མི་འདོད་པའི། །རྣམ་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 149
བདག་ཉིད་མྱོང་གྱུར་ན། ། འདོད་པའམ་མི་འདོད་པ་དེས་ཀྱང༌། །
དོན་རིག་པར་ནི་འགྱུར་བ་ཡིན། ཞེས་བྱ་བ་ནི། གལ་ཏེ་ཤེས་པའི་
འདོད་པའི་རྣམ་པའམ། གཞན་དུ་མི་འདོད་པའི་རྣམ་པའི་བདག་
ཉིད་ མྱོང་ བར་ གྱུར་པ་དེའི་ཚེ་ དོན་ འདོད་ པའམ་ མི་ འདོད་ པ་ སྟེ།
ཡིད་དུ་འོང་བའི་རྣམ་པའམ་ཡིད་དུ་མི་འོང་བའི་རྣམ་པར་རིག་པར་
འགྱུར་རོ། ། རིག་པ་གཞན་པའི་རྣམ་པ་ཅན་ཡིན་ན་དངོས་པོ་ཉིད་
ཀྱང་གཞན་གྱི་རྣམ་པ་ཅན་དུ་རིག་པར་ནུས་པ་མ་ཡིན་ནོ། །དེའི་ཕྱིར་
མྱོང་བའི་རྗེས་སུ་དོན་རྣམ་པར་འཇོག་པའི་ཕྱིར་རང་རིག་པ་ཉིད་
འབྲས་བུར་འགྱུར་རོ། །དོན་ཡོད་ན་དོན་རིག་པ་འབྲས་བུར་འཐད་
པ་མ་ཡིན་ནམ། དོན་ཡོད་ཀྱང་རང་རིག་པའི་གླེགས་སྐབས་མེད་དོ་
ཞེ་ན། སྨྲས་པ། ཕྱི་རོལ་དོན་དག་ཡོད་ན་ཡང་། །ཇི་ལྟར་ཉམས་
སུ་མྱོང་བ་ཉིད། ། དེ་དེས་བདག་ཉིད་ངོ་བོས་མིན། ། དུ་མར་ཐལ་
བའི་སྐྱོན་ཡོད་ཕྱིར། ། ཞེས་བྱ་བ་ལ། རྣམ་པར་རིག་པར་སྨྲ་བ་ལ་
རང་རིག་པས་གཞན་ཡིན་པར་ཁས་ལེན་པ་ནི་མ་ཡིན་ཏེ། ཞེས་
སོགས་བཤད་པ་ནི། རྒྱན་གྱི་དགོངས་ པ་ཡང་དེ་ལྟར་གནས་ཏེ།
དེས་ན་འདི་དག་གི་ལུགས་ཀྱིས། གལ་ཏེ་འདི་བདག་འདོད་རྣམས་
དང་། ། ཞེས་ སོགས་ གཞུང་གོང་མ་རྣམ་རིག་པའི་ལུགས་སུ་འཆད་
ཀྱང༌། འབྲས་རྟོག་གཉིས་པའི་རང་རིག་གི་ཚད་འབྲས་འཆད་པ་མ་
ཡིན་པར་འབྲས་རྟོག་གསུམ་པའི་གཞི་འདིངས་པའི་རྣམ་གཞག་སྟོན་
པ་ལ་ཤིན་ཏུ་གསལ་ཏེ། གཞན་དུ་ན་ཕྱི་རོལ་ཏུ་སྨྲ་བས་ཀྱང་རང་



150
གནའ་དཔེ་གཅེས་བསྡུས་དཔེ་ཚོགས།
རིག་འབྲས་བུར་ཁས་བླང་བར་བྱ་བའི་སྒྲུབ་བྱེད་དུ་གཞུང་དེ་སྦྱོར་
བའི་ གོ་སྐབས་ག་ལ་ཡོད། དེའི་ལུགས་ལྟར་ན། གལ་ཏེ་འདི་
བདག་ཞེས་སོགས་གཞུང་གོང་མའི་སྐབས་སུ། དེའི་ཕྱིར་ཕྱི་རོལ་
དོན་དུ་སྨྲ་བས་ཀྱང་སྔོ་སོགས་གཞལ་བྱར་བྱས་པ་ལ་རང་རིག་འབྲས་
བུར་ཁས་བླང་བར་རིགས་སོ་ཞེས་སྨྲས་ལ་ཕྱི་དོན་ཡོད་ན། དོན་
རིག་འབྲས་བུར་རིགས་ཀྱི་རང་རིག་འབྲས་བུར་ཇི་ལྟར་རིགས་ཞེས་
པའི་ལན་དུ་གཞུང་འདི་དག་གིས་རང་རིག་འབྲས་བུར་འཐད་པའི་
སྒྲུབ་བྱེད་འཆད་པ་ལ་སྦྱར་རོ། །རྣམ་ངེས་སུ། གང་གི་ཕྱིར་གལ་ཏེ་
ཉམས་སུ་མྱོང་བ་དེ་འདོད་པའི་རྣམ་པའམ་མི་འདོད་པའི་རྣམ་པར་
འགྱུར་ན་འདོད་པ་དང་མི་འདོད་པའི་ཡུལ་སོ་སོར་རིག་པར་འགྱུར་
བ་ཡིན་ནོ། ཞེས་འབྱུང་བ་ནི་རྣམ་འགྲེལ་དུ། གལ་ཏེ་འདི་བདག་
འདོད་རྣམ་དང༌། ། ཞེས་སོགས་ཀྱི་ཚིགས་བཅད་འདི་ཡིན་པས་འདི་
གཉིས་འཆད་ཚུལ་འདྲ་བར་འཆད་དགོས་ལ་དེའི་འགྲེལ་བ་འཐད་
ལྡན་གྱི་ཚིག་དོན་འཆད་པ་གལ་ཆེ་བར་ཡོད་པས་བཤད་པར་བྱ་སྟེ་
འདི་ལྟར། གང་གི་ཕྱིར་གལ་ཏེ་འཛིན་པ་བོར་ཚུར་ཆད་པའི་རྣམ་
པར་སྣང་བའི་ཚོར་བ་བདེ་སྡུག་ཡུལ་དུ་བྱས་ པ་ ཅན་གྱི་རང་རིག་་་
མངོན་སུམ་གྱིས་བདེ་སྡུག་དེ་དག་ཉམས་སུ་མྱོང་བའི་ཚེ་ན། བདེ་
བ་ཉམས་སུ་མྱོང་བའི་རང་རིག་དེ་འདོད་པའི་རྣམ་པ་སྟེ་སིམ་པའི་
རྣམ་པ་ཅན་གྱི་འཛིན་པའི་ཡུལ་ཅན་དང་མྱོང་བྱེད་དུ་འགྱུར་བ་ཡིན་
ནམ། གང་གི་ཚེ་སྡུག་བསྔལ་ཉམས་སུ་མྱོང་པའི་རང་རིག་དེ་སིམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 151
པ་ལས་ཕྱིན་ཅི་ལོག་ཏུ་གྱུར་པ་གདུང་བའི་རྣམ་པ་ཅན་གྱི་ཡུལ་ཅན་
དང་མྱོང་བྱེད་ཡིན་པ་དེའི་ཚེ་མིག་ཤེས་འཁོར་གྱི་ཚོར་བ་བདེ་སྡུག་དེ་
གཉིས་ཀྱི་ཡུལ་དུ་འདོད་པའི་བཟུང་བའི་ཆར་ཕྱི་རོལ་ཏུ་ཆད་པའི་
རྣམ་པར་སྣང་བ་སྐྱེས་བུ་དེའི་བཞིན་གྱི་ཁ་དོག་སྔོ་བསངས་ལྟ་བུ་ཡང་།
འདོད་པ་ཞེས་བྱ་བ་ནི་རྗེས་སུ་མཐུན་པ་སྟེ་བདེ་བའི་རྒྱུ་ཡིད་དུ་འོང་བ་
དང་། མི་འདོད་པ་སྡུག་བསྔལ་གྱི་རྒྱུ་ཡིད་དུ་མི་འོང་བར་སོ་སོར་
རྗེས་ཀྱི་རྟོག་པས་རིག་ཅིང་རྣམ་པར་འཇོག་གོ། དེའི་ཕྱིར་དོན་སྔོན་
པོ་སོགས་རྟོགས་པར་མངོན་པར་རློམ་ཞིང་ཞེན་ཡང༌། བདེ་བ་ལ་
སོགས་པ་འཛིན་པའི་མྱོང་བྱེད་ཀྱིས་རྣམ་པ་ཇི་ལྟར་མྱོང་ཚུལ་ཆོས་ཀྱི་
རྗེས་སུ་འབྲངས་ནས་དེ་དང་རྗེས་སུ་མཐུན་པར་ཡུལ་ཡིད་དུ་འོང་
བའི་སྔོན་པོ་དང་མི་འོང་བའི་སྔོན་པོ་ སོགས་སུ་རྣམ་པར་འཇོག་གི་
ཡུལ་ཇི་ལྟར་གནས་པའི་དབང་གིས་འཇོག་པ་མིན་པའི་ཕྱིར། ཐ་
སྙད་པའི་ཤེས་པས་དོན་སྔོ་སོགས་རིག་པར་ངེས་ཀྱང་། རང་བཞིན་
སེམས་པའི་བློས་དཔྱད་ན་གང་རིག་པའི་ཡུལ་དེ་ནི་རང་གི་ཡུལ་ཅན་
ཚུར་མཐོང་གཞན་རིག་མངོན་སུམ་དེའི་བདག་ཉིད་ཁོ་ནར་རིགས་
སོ། །དེའི་ཕྱིར་མངོན་སུམ་རང་གི་བདག་ཉིད་དུ་གྱུར་པའི་སྔོ་སོགས་
རིག་པ་དེ་ལྟར་ན། རྣམ་པར་ཤེས་པར་སྨྲ་བ་ལ་ རང་ལུགས་ཀྱི་་
དབང་བོའི་མངོན་སུམ་གྱི་ཚད་འབྲས་ཐུན་མོང་མིན་པ་རྣམ་པར་
བཞག་པ་ནི། གཟུང་བའི་རྣམ་པ་སྟེ་གཟུང་བྱར་ཕར་ཆད་པའི་རྣམ་
པར་སྣང་བ། ཐ་སྙད་པའི་ཤེས་པས་དོན་དུ་ཞེན་པར་བྱས་པའི་



152
གནའ་དཔེ་གཅེས་བསྡུས་དཔེ་ཚོགས།
སྔོན་པོ་ནི་གཞལ་བྱ། འཛིན་པའི་རྣམ་ པ་ སྟེ་འཛིན་པ་བོར་ཚུར་
ཆད་པའི་རྣམ་པར་གནས་པ་གཞལ་བྱ་དེའི་རྣམ་པར་སྐྱེས་ནས་དེ་ལ་
སྒྲོ་འདོགས་གསར་དུ་གཅོད་པའི་མངོན་སུམ་ནི་ཚད་མ། གཟུང་
བའི་རྣམ་པ་སྟེ་གཟུང་ཆར་ཕར་ཆད་པ་ལྟར་སྣང་བའི་སྔོན་པོ་སྣང་
ཡུལ་དུ་བྱས་ནས་རིག་པའམ་རྟོགས་པ་དེ་ཤེས་པ་རང་གི་རང་བཞིན་
རིག་པའི་བདག་ཉིད་ཡིན་ཡང་ཐ་སྙད་པའི་ཤེས་པས་གཟུང་བ་སྔོན་
པོ་རིག་པ་ཉིད་དུ་ངེས་པ་ནི་འབྲས་བུ་ཡིན་ནོ། ། ཞེས་པ་སྟེ། དེས་
ན་ཆོས་མཆོག་གི་བཞེད་པ་ལ་ཡང་གལ་ཏེ་འདི་བདག་ སོགས་རྣམ་
རིག་ལ་སྦྱར་ནས་སྐབས་འདིར་སེམས་ཙམ་པའི་གཞན་རིགས་གི་ཚད་
འབྲས་ཐུན་མོང་མིན་པའི་གཞི་བཏིང་བ་སྟེ། གཞན་དུ་ན་གཞུང་
འདིའི་སྐབས་སུ་ཚད་འབྲས་འདི་བཀོད་ནས་ཅི་ཞིག་བྱེད་པ་སོམས་
ཤིག འདི་ནི་ངེས་པར་འདི་ཁོ་ན་བཞིན་དུ་ཡིན་གྱི། གཟུང་བའི་
རྣམ་པ་དོན་དུ་ཞེན་པར་བྱས་པ་ནི་གཞལ་བྱ། འཛིན་པའི་རྣམ་པ་
ནི་ཚད་མ། ཞེས་ གསུངས་པའི་དོན། འབྲས་ རྟོག་གཉིས་པར་
རང་རིག་གི་ཚད་འབྲས་ཀྱི་རྣམ་གཞག་བསྟན་པའི་གཟུང་རྣམ་གཞལ་
བྱ། འཛིན་རྣམ་ཚད་མ། ཞེས་པ་དང་དོན་གཅིག་ཏུ་བསམ་པར་
མི་བྱ་སྟེ། དེ་འདྲ་བའི་འཛིན་རྣམ་ཁ་ནང་ཁོ་ན་ལ་ཕྱོགས་པ་དེས་
རང་གི་མྱོང་བྱར་གྱུར་པའི་གཟུང་རྣམ་གཉིས་སྣང་དང་བྲལ་བའི་ཚུལ་
གྱིས་མྱོང་བ་ན་དོན་རིག་པ་ཉིད་དུ་ངེས་པ་ཡིན་པར་སྨྲ་བའི་མདོ་སྡེ་བ་
དང་སེམས་ཙམ་པ་སུ་ཞིག་ཀྱང་མི་སྲིད་པའི་ཕྱིར་རོ། །ཡང་འདི་སྐད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 153
དུ། གཟུང་བའི་རྣམ་པ་ཞེས་པ་ནི་སྔོ་འཛིན་མིག་ཤེས་ལྟ་བུ་ལ་་
མཚོན་ན། སྔོ་འཛིན་མིག་ཤེས་ཀྱང་མ་ཡིན། སྔོ་པོ་ཡང་མིན་པ།
སྔོ་འཛིན་མིག་ཤེས་ལ་དངོས་སུ་སྣང་ནས་རིག་པའི་ཡུལ། སྔོན་
འཛིན་མིག་ཤེས་རང་གི་རྫས་སུ་གྱུར་པ། སྔོན་པོའི་གཟུགས་བརྙན་
ལྟ་བུ་ཞིག་ཡིན་ཞིང༌། དེ་དངོས་སུ་རིག་པའི་སྒོ་ནས་སྔོན་པོ་དངོས་
སུ་རིག་པར་འཇོག་པ་ཡིན་ལ། ཚུལ་འདི་ནི་མདོ་སེམས་གཉིས་ཀའི་
ལུགས་ཡིན་པས། འཐད་ལྡན་དུ་སྐབས་འདིར་གཟུང་བའི་རྣམ་པ་
དོན་དུ་ཞེན་པར་བྱས་པ་གཞལ་བྱར་ གསུངས་ པ་ཡང་དེ་འདྲ་བའི་
གཟུང་རྣམ་གཞལ་བྱར་གསུངས་པ་ཡིན་ཞིང༌། དེ་འདྲ་བའི་གཟུང་
རྣམ་ནི་རྗེས་ཀྱི་རྟོག་པས་དོན་དུ་ཞེན་ན། གནས་ཚུལ་ལ་རང་རིག་
པའི་མིག་ཤེས་དེའི་བདག་ཉིད་ཡིན་པས་འབྲས་བུ་ཡང་སྐབས་འདིར་
དེ་ལྟར་གསུངས་པ་ཡིན་ནོ་སྙམ་དུ་འགའ་ཞིག་དོགས་པར་འགྱུར་ན།
དེ་ལ་བརྗོད་པར་བྱ་སྟེ། ཅི་སྔོ་འཛིན་མིག་ཤེས་དེས་རང་གི་རྫས་སུ་
གྱུར་པའི་སྔོན་པོའི་གཟུང་རྣམ་དེ་གཉིས་སྣང་ནུབ་པའི་ཚུལ་གྱིས་རིག་
གམ། འོན་ཏེ་གཉིས་སུ་སྣང་བའི་ཚུལ་གྱིས་རིག དང་པོ་ལྟར་ན།
དེ་དེ་ལ་རང་རིག་མངོན་སུམ་དུ་ཐལ་ཞིང༌། རྗེས་ཀྱི་རྟོག་པས་ཕྱི་
རོལ་དོན་ཞེན་པའང་ཉམས་ཏེ། གཞན་དུ་ན་སྔོ་འཛིན་མིག་ཤེས་
ཉམས་སུ་མྱོང་བའི་རང་རིག་མངོན་སུམ་གྱིས་སྔོ་འཛིན་མིག་ཤེས་
གཉིས་སྣང་ནུབ་པའི་ཚུལ་གྱིས་རིག་ཀྱང་རྗེས་ཀྱི་རྟོག་པས་སྔོ་འཛིན་
མིག་ཤེས་ཕྱི་རོལ་གྱི་དོན་ཡིན་པར་ཞེན་ནོ་ཞེས་ཁོ་བོས་བསྐལ་བའི་



154
གནའ་དཔེ་གཅེས་བསྡུས་དཔེ་ཚོགས།
བར་དུ་སྐྱེ་བར་བྱའོ། །གལ་ཏེ་རང་རིག་མངོན་སུམ་ནི་ཡུལ་གྱི་རྣམ་པ་
ཁ་མ་སྒྱུར་བ་ཁ་ནང་ཁོ་ན་ལ་ཕྱོགས་པ་ཡིན་པས་ཁྱབ་ལ། སྔོ་འཛིན་
མིག་ཤེས་ནི་དེ་འདྲ་བའི་གཟུང་རྣམ་ལ་གཉིས་སྣང་ནུབ་ཀྱང་ཡུལ་
སྔོན་པོའི་རྣམ་པས་ཁ་སྒྱུར་ན་ཁ་ཕྱིར་བལྟས་པ་ཡིན་པས་རང་རིག་
མངོན་སུམ་དུ་ཐལ་བའི་སྐྱོན་མེད་དོ་ཞེ་ན། ཡུལ་སོ་སོ་བ་གཉིས་ཀྱི་
གཅིག་ལ་གཉིས་སྣང་ནུབ་ཅིང་གཅིག་ཤོས་ལ་གཉིས་སྣང་དང་བཅས་
པའི་སྒོ་ནས་ཡུལ་དེ་གཉིས་དངོས་སུ་རྟོགས་པ་བློ་གཅིག་ལ་གཅིག་
ཅར་གཞི་མཐུན་དུ་འདུ་བ་ནི་སངས་རྒྱས་མིན་པ་ལ་མི་སྲིད་པས་བློ་
གཅིག་དེ་འདྲའི་གཞི་མཐུན་ཡིན་པ་སངས་རྒྱས་ལས་གཞན་ལ་འགལ་
བའི་རྒྱུ་མཚན་གྱིས། རང་རིག་མངོན་སུམ་ཡིན་ན་ཁ་ནང་ཁོ་ན་ལ་
ཕྱོགས་དགོས་པས་གཟུགས་སོགས་ཀྱི་ཡུལ་ལ་འཛིན་བྱེད་དུ་འཕོ་བ་
འགོག་པ་ཡིན་གྱི། གཞན་དུ་ན་ རང་རིག་མངོན་སུམ་ཡིན་ན་་་་་
གཟུགས་སོགས་ཀྱི་ཡུལ་གྱི་རྣམ་པས་ཁ་མ་སྒྱུར་བར་ཁ་ནང་ཁོ་ན་ལ་
ཕྱོགས་དགོས་པར་གསུངས་པ་རྒྱུ་མཚན་གང་ལ་དགོངས་པ་སྨྲོས་ཤིག
མིག་ཤེས་དེ་དེ་འདྲ་བའི་གཟུང་རྣམ་ལ་གཉིས་སྣང་ནུབ་པའི་སྒོ་ནས་
དངོས་སུ་རྟོགས་ཀྱང་དེས་སྔོན་པོ་ལ་གཉིས་སུ་སྣང་བའི་ཚུལ་གྱིས་
དངོས་སུ་རྟོགས་པ་མི་འགལ་ན། ཚུར་མཐོང་རང་རིག་མངོན་སུམ་
དང་གཞན་རིག་མངོན་སུམ་ཡང་མི་འགལ་བ་དགག་ཏུ་མེད་དོ་ཞེས་
བསྐལ་བའི་བར་དུ་སྒྲེ་བར་བྱའོ། ། འོན་ཏེ་དེ་དེ་ལས་གཉིས་སུ་སྣང་
བར་སྨྲ་ན་ནི་ཉེས་པ་ཆེན་པོ་དང་མང་བོ་དག་ཏུ་འགྱུར་ཏེ། མདོ་སྡེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 155
བའི་ལུགས་ལ་གཞན་རིག་མངོན་སུམ་འཁྲུལ་ཤེས་སུ་ཐལ་བ་དང་།
སེམས་ཙམ་པའི་ལུགས་ལ་བྱང་སེམས་འཕགས་པའི་ཇི་ལྟ་བ་མཁྱེན་
པའི་མཉམ་བཞག་ཡེ་ཤེས་འཇོག་ཚུལ་ཉམས་པ་དང་། དེ་གང་གི་
ལུགས་ལ་ཡང་ཤེས་པ་གཅིག་ལ་འཆར་བའི་རྣམ་པ་ཐུག་མེད་དུ་ཐལ་
བའོ། ། དང་བོ་ནི། མདོ་སྡེ་བའི་ལུགས་ལའང་སྔོ་འཛིན་མིག་ཤེས་
སྣང་ཡུལ་ལ་འཁྲུལ་བར་འདོད་རིགས་པར་ཐལ། དེའི་ལུགས་་་་
གཞིར་བྱས་ལའང་སྔོ་འཛིན་མིག་ཤེས་ལ་སྣང་བའི་སྔོན་པོའི་གཟུང་
རྣམ་དེ་སྔོ་འཛིན་མིག་ཤེས་རང་གི་རྫས་སུ་གནས་ཀྱང་སྣང་ཚུལ་ལ་
རང་ལས་ལོགས་སུ་ཆད་པའི་དོན་གཞན་ལྟ་བུར་སྣང་བའི་ཕྱིར་རོ། །
དེ་ལྟར་ཡིན་ ཀྱང་སྣང་ཡུལ་ལ་འཁྲུལ་ བར་ ཁས་ལེན་ མི་ དགོས་ ན།
སེམས་ཙམ་པའི་ལུགས་ལ་ཡང་ཚུར་མཐོང་དབང་ཤེས་སྣང་ཡུལ་ལ་
འཁྲུལ་བར་ཁས་ལེན་དགོས་པའི་རྒྱུ་མཚན་གང་ཡིན་སྨྲོས་ཤིག
གཉིས་པ་ནི། རྣམ་རིག་པའི་ལུགས་ལ་བྱང་སེམས་འཕགས་
པའི་ཆོས་ཀྱི་བདག་མེད་རྟོགས་པའི་མཉམ་བཞག་ཡེ་ཤེས་ཀྱིས་འགྱུར་
མེད་ཡོངས་གྲུབ་ཁོ་ན་དངོས་ཡུལ་དུ་བྱེད་ཀྱི། གཞན་དབང་འདུས་
བྱས་དངོས་ཡུལ་དུ་བྱེད་མི་སྲིད་པ་དང་། ཡེ་ཤེས་དེའི་དངོས་ཀྱི་
དམིགས་པ་མེད་དགག་ཁོ་ནར་བཞེད་པ་ནི་ཤིང་རྟ་ཆེན་པོའི་ལུགས་
ཀྱི་ཕྱོགས་མཐོང་བ་དག་ལ་བསྙོན་དུ་མེད་དོ། ། དེ་ལྟར་ཡིན་ཀྱང་ཁྱོད་
ལྟར་ན་ཡེ་ཤེས་དེས་ཆོས་ཉིད་ཀྱི་གཟུང་རྣམ་ཡེ་ཤེས་རང་གི་རྫས་སུ་
གྱུར་པ་དེ་དངོས་སུ་རྟོགས་པའི་སྒོ་ནས་ཆོས་ཉིད་དངོས་སུ་རྟོགས་



156 གནའ་དཔེ་གཅེས་བསྡུས་དཔེ་ཚོགས། །
པར་འདོད་དགོས་པས། ཡེ་ཤེས་དེས་རང་ཡུལ་གཞན་དབང་་་་་
དངོས་སུ་རྟོགས་པའི་སྒོ་ནས་འགྱུར་མེད་ཡོངས་གྲུབ་རྟོགས་ པར་
འདོད་དགོས་པའི་ཕྱིར་ཤིང་རྟ་ཆེན་པོའི་གྲུབ་པའི་མཐའ་བཤིག་པར་
འགྱུར་རོ། །
གསུམ་པ་ནི། སྔོ་འཛིན་མིག་ཤེས་ལ་ ཤར་བའི་སྔོན་པོའི་་་
གཟུང་རྣམ་དེ་ལ་སྔོ་འཛིན་མིག་ཤེས་དེ་རང་རིག་མངོན་སུམ་ཡིན་
ཞིང་དེ་ལ་དེ་དངོས་རྟོགས་ཀྱི་ཚད་མར་སོང་བའི་ཕྱིར། མིག་ཤེས་
དེས་སྔོན་པོའི་གཟུང་རྣམ་གྱི་རྣམ་པ་དངོས་སུ་རྟོགས་པའི་སྒོ་ནས་
སྔོན་པོའི་གཟུང་རྣམ་དེ་དངོས་སུ་རྟོགས་པར་འགྱུར་ཏེ། དངོས་
རྟོགས་ལ་ཡུལ་དེའི་རྣམ་པ་ ཤར་བས་ཁྱབ་པར་ཁྱེད་རང་དག་གིས་
ཁས་བླངས་པའི་ཕྱིར་རོ། །དེ་ལྟར་ན་སྔོ་འཛིན་མིག་ཤེས་ཀྱིས་སྔོན་པོ་
དངོས་སུ་རྟོགས་པ་ལ་དེའི་གཟུང་རྣམ་དངོས་སུ་རྟོགས་དགོས། དེ་
རྟོགས་པ་ལ་དེའི་ཡང་རྣམ་པ་དངོས་སུ་རྟོགས་དགོས། དེ་ལ་ཡང་
དེའི་རྣམ་པ་དངོས་སུ་རྟོགས་དགོས་པ་སོགས་ཐུག་པ་མེད་པར་ཐལ་
བར་འགྱུར་རོ། །དེ་ཡང་སྤྱིར་གཟུང་རྣམ་དང་འཛིན་རྣམ་གྱི་ཐ་སྙད་
འགྲེལ་ཆེན་འདི་དག་ཏུ་མང་དུ་བྱུང་བ་རྣམས་ལ་དངོས་དང་བཏགས་
པ་བའི་དབང་དུ་བྱས་པའི་རྣམ་གཞག་རྣམ་པ་གཉིས་ཤེས་དགོས་ཏེ།
དེ་ལ་རེ་ཞིག་དངོས་ཀྱི་དབང་དུ་བྱས་པ་ནི། གཟུང་རྣམ་ཞེས་པ་
ཤེས་པ་ཉིད། །ཡུལ་གྱི་རྣམ་པར་སྐྱེས་པ་སྟེ། །ཡུལ་དང་འདྲ་བ་ཞེས་
ཀྱང་བརྗོད་ལ། ཤེལ་དཀར་བོ་མཆོག་ཏུ་དྭངས་ཤིང་དྲི་མ་མེད་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 157
རས་སྔོ་དམར་སྣ་ཚོགས་དང་ཉེ་བའི་དབང་གིས་ཤེལ་རང་ཉིད་ཀྱང་
ཁྲ་བོའི་རང་བཞིན་ལྟ་བུར་སྐྱེ་བ་དེ་བཞིན་དུའོ། །དེ་ནི་རང་རིག་གི་
ཚད་འབྲས་ཀྱི་གཞལ་བྱར་བཞག་པའི་གཟུང་རྣམ་ཞེས་བྱ་བ་དེ་ཡིན་
ལ། མིག་ཤེས་ལ་གཟུགས་ཀྱི་རྣམ་པ་ཤར་ཞེས་པ་ཡང་མིག་ཤེས་
ཉིད་གཟུགས་དང་འདྲ་བར་སྐྱེས་པ་ལ་བྱའི། གཟུགས་ཀྱང་མིན།
མིག་ཤེས་ཀྱང་མིན་པའི་གཟུགས་ཀྱི་རྣམ་པ་ཞེས་པ་ཞིག་མིག་ཤེས་ཀྱི་
ཡུལ་དུ་བྱས་པའི་སྒོ་ནས་མིག་ཤེས་ཀྱི་གཟུགས་ཡུལ་དུ་བྱས་པར་་་་
འདོད་པ་ནི། གྲངས་ ཅན་གང་དག་ཤེས་རིག་ཀྱང་མིན་ཡུལ་་་་་་
གཟུགས་སོགས་ཀྱང་མིན་པ། ཡུལ་སོགས་ཀྱི་གཏད་པའི་རྣམ་པར་
སྐྱེས་པའི་བློའི་མེ་ལོང་ཆེན་པོ་ཞེས་བྱ་བ་ལ་ཤེས་རིག་གིས་བལྟས་ནས་
རྣམ་པ་དེ་ཡུལ་དུ་བྱས་པའི་སྒོ་ནས་ཤེས་རིག་གཟུགས་སོགས་ཀྱི་ཡུལ་
ལ་ལོངས་སྤྱོད་པར་འདོད་པ་དང༌། ཐ་སྙད་ཅུང་ཟད་ཙམ་གྱི་ཁྱད་
པར་དུ་ཟད་ཀྱི། བློ་ཡུལ་དུ་བཞག་པའི་དོན་རིགས་གཅིག་ཏུ་སྣང་
ངོ༌། །དེ་འདྲ་བ་དང་དེ་ལས་བྱུང༌། ། ཞེས་མདོ་སྡེ་བས་སྨྲས་པའི་དེ་
འདྲ་བ་ཞེས་པ་ནི་ཡུལ་དེའི་རྣམ་པ་ལ་བཤད་པས། མདོ་སྡེ་བའི་
ལུགས་ལ་ཡང་མིག་ཤེས་གཟུགས་ཀྱི་རྣམ་པར་སྐྱེས་པ་ཉིད་མིག་ཤེས་
གཟུགས་དང་འདྲ་བར་སྐྱེས་པའི་དོན་ཡིན་གྱི། ཁྱེད་ལྟར་ན་་་་་་
གཟུགས་དང་འདྲ་བ་མིག་ཤེས་ཀྱི་ཡུལ་ཡིན་གྱི། མིག་ཤེས་གཟུགས་
དང་འདྲ་བ་མིན་པ་མདོ་སྡེ་བའི་ལུགས་སུ་ཁས་བླང་དགོས་པར་་་་་
འགྱུར་རོ། །འཛིན་རྣམ་དངོས་ནི་ཤེས་པ་ཐམས་ཅད་ཀྱི་རང་རང་གི་



158
གནའ་དཔེ་གཅེས་བསྡུས་དཔེ་ཚོགས།
མྱོང་བ་གསལ་རིག་གི་ཆ་ཁ་ནང་ཁོ་ན་ལ་ཕྱོགས་པའི་ཉམས་སུ་མྱོང་
བའི་རང་བཞིན་གང་ཡིན་པ་ཤེལ་གྱི་དྭངས་པའི་ཆ་ལྟ་བུ་གང་ཡིན་པ་
སྟེ། དེ་ནི་རང་རིག་གི་ཚད་འབྲས་ལ་ཚད་མར་བཞག་པའི་འཛིན་
རྣམ་ཞེས་བྱ་བ་གང་ཡིན་པ་དེ་ཡིན་ནོ། ། འདི་འདྲ་བའི་གཟུང་རྣམ་
དང་འཛིན་རྣམ་གྱི་དབང་དུ་མཛད་ནས་འཐད་ལྡན་ལས། མྱོང་བ་
ཇི་ལྟ་བ་བཞིན་ཐ་དད་པར་རྣམ་པར་བཞག་པ་འཛིན་པའི་རྣམ་པར་
གྱུར་པའི་རང་བཞིན་གྱི་དོན་དང་འདྲ་བ་མ་ཡིན་གྱི། འོན་ཀྱང་
དོན་དང་ འདྲ་ བ་ ནི་ གཟུང་ བའི་ རྣམ་ པའི་ རང་བཞིན་ ཡིན་ པས།
ཞེས་བྱ་བ་ལ་སོགས་པ་གོང་འོག་རྣམས་སུ་དུ་མ་ཞིག་འབྱུང་ངོ༌། ། ཐ་
སྙད་བཏགས་པ་ཙམ་གྱི་དབང་དུ་བྱས་པ་ནི་གཟུགས་ཡིད་དུ་འོང་
བར་སྣང་བ་དང་། ཡིད་དུ་མི་འོང་བར་སྣང་བའི་མིག་གི་རྣམ་པར་
ཤེས་པའི་འཁོར་དུ་རིམ་བཞིན་ཚོར་བ་བདེ་སྡུག་སྐྱེས་ པ་ཉིད་་་་
མཚོན་ན། གཟུགས་དེ་ཉིད་གང་ལ་འཛིན་པའི་བྱ་བ་འཇུག་པའི་
གཞིར་གྱུར་པའི་གཟུང་བྱར་ཕྱི་རོལ་ན་ཕར་ཆོད་པ་ལྟ་བུར་སྣང་བ་ལ་
ནི། སྒྲ་བཤད་པའི་རྒྱུ་མཚན་དེ་ཙམ་གྱི་སྒོ་ནས་གཟུང་རྣམ་ཞེས་ཐ་
སྙད་མཛད་ལ། དེའི་ཚེ་ཚོར་བ་བདེ་སྡུག་ཉིད་ཡིད་དུ་འོང་མི་འོང་
དུ་སྣང་བའི་གཟུགས་འཛིན་པའི་བྱ་བ་བྱེད་པའི་འཛིན་ཆར་ནང་ན་
ཚུར་ཆད་པར་གནས་པ་ལྟར་སྣང་བས་སྒྲ་བཤད་པའི་རྒྱུ་མཚན་དེ་
ཙམ་ལ་བརྟེན་ནས་འཛིན་རྣམ་ཞེས་ཐ་སྙད་མཛད་དེ། དེའི་དབང་
དུ་བྱས་པའི་ཚེ་ཡིད་དུ་འོང་མི་འོང་གི་གཟུགས་སུ་སྣང་བ་ཉིད་ལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 159
གཟུང་རྣམ་དང་། ཡུལ་ཅན་བདེ་སྡུག་ཉིད་འཛིན་རྣམ་དུ་བཞག་པ་
ཡིན་གྱི། བདེ་སྡུག་མྱོང་བྱེད་ལ་འཛིན་རྣམ་དུ་བཞག་པ་མ་ཡིན་ཏེ།
ཇི་སྐད་དུ་འཐད་ལྡན་ལས། འཛིན་པའི་རྣམ་པའི་རྣམ་གྲངས་བདེ་
བ་ལ་སོགས་པ་རྣམས་ལ་ནི་གཟུང་བའི་ཡུལ་གྱི་རང་བཞིན་ངེས་པ་
ཡོད་པ་མ་ཡིན་ཏེ། བདེ་བ་ལ་སོགས་པ་ནི་གོམས་པའི་རྗེས་སུ་བྱེད་
པ་དེས་ན། ཡུལ་ངེས་པར་ག་ལ་འགྱུར། ཞེས་སོགས་འབྲས་རྟོག་
གསུམ་པ་འདི་ཉིད་ཀྱི་འགྲེལ་བར་གསལ་བར་འབྱུང་སྟེ་འཆད་པར་
འགྱུར་རོ། ། དེ་ལྟར་གཟུང་བྱ་ཕྱི་ནས་ཕར་ཆད་པ་དང་འཛིན་བྱེད་
ནང་ན་ཚུར་ཆད་པ་ལྟར་སྣང་བ་འདི་ལ་ནི་གཟུང་འཛིན་རྫས་གཞན་
སྣང་བ་ཞེས་བརྗོད་པ་ཡིན་ནོ། །དེ་ལྟར་གཟུང་རྣམ་འཛིན་རྣམ་ལ་
དངོས་བཏགས་ཀྱི་འཇོག་ཚུལ་གཉིས་ལས། འབྲས་རྟོག་གསུམ་་
པའི་སྐབས་འདིར་འབྲས་བུ་གཏན་ལ་འབེབས་པ། ཕྱི་རོལ་གྱི་དོན་
ཡོད་ཀྱང་ཞེས་ སོགས་རྩ་འགྲེལ་གྱི་སྐབས་ སུ་ནི་བཏགས་ པའི་རྣམ་
གཞག་དེ་ཉིད་ཀྱིས་ཤས་ཆེར་ ཐ་སྙད་མཛད་ལ། དེ་ཚེ་དོན་སྣང་
འདི་ཉིད་ནི། ཞེས་སོགས་ཀྱི་དོན། རྣམ་ངེས་སུ་འདིའི་སྒྲུབ་པར་
བྱེད་པ་ནི་ཡུལ་གྱི་རྣམ་པ་ཉིད་ཡིན་ཏེ། ཞེས་ སོགས་དང་དེའི་་་༌
འགྲེལ་བ་འཐད་ལྡན་གྱི་ སྐབས་ལ་སོགས་པར་ནི་གཟུང་རྣམ་དང་
འཛིན་རྣམ་དངོས་ཀྱི་དབང་དུ་མཛད་ནས་གསུངས་ པ་ ཤས་ཆེ་བ་
སོགས་སྐབས་མ་འདྲེས་པར་ཕྱེད་པར་བྱ་དགོས་སོ། ། གཞན་ཡང་
གཟུང་རྣམ་འཛིན་རྣམ་འཇོག་ཚུལ་གྱི་དབྱེ་བ་འདི་ནི་རྣམ་ངེས་ཀྱི་



160
གནའ་དཔེ་གཅེས་བསྡུས་དཔེ་ཚོགས།
འབྲས་རྟོག་གཉིས་པའི་སྐབས་ཀྱི་འགྲེལ་བ་འཐད་ལྡན་ལས་ཤིན་ཏུ་
གསལ་བར་གསུངས་པ་འདི་ལྟར། གང་གི་ཕྱིར་གཟུང་ནི་གཟུང་
བར་བྱ་བ་ཡིན་ལ། འཛིན་པའི་རྣམ་པ་ཡང་མྱོང་བར་བྱ་བ་ཡིན་ཏེ།
ནང་གི་ཡོངས་སུ་གཅོད་པ་ཡང་རང་རིག་པའི་རང་བཞིན་ཡིན་ནོ་
ཞེས་གང་འཆད་པར་འགྱུར་རོ། ། འདི་ལ་རྣམ་པར་ཕྱེ་བ་ན་རང་་
བཞིན་གསུམ་དུ་འགྱུར་ལ། རང་གི་རང་བཞིན་མྱོང་བ་ནི་རྣམ་པ་
གསུམ་པར་བརྗོད་པ་ཡིན་ནོ། །དེས་ན་སྔོན་པོ་ལ་སོགས་པ་ནི་གཟུང་
པའི་རྣམ་པ་ཡིན་ལ། དེ་འཛིན་པའི་བྱ་བ་ནང་གི་རྣམ་པ་ནི་གཉིས་
པ། དེའི་སིམ་པ་ལ་སོགས་པའི་རང་བཞིན་མྱོང་བ་ནི་གསུམ་པ་
ཡིན་ཏེ། རྣམ་འགྲེལ་ལས། གཟུང་བའི་རྣམ་པ་རྣམ་པར་ཆད་
པར་སྣང་བ་ལ་ནི་ ཤེས་ པ་རྣམ་པར་ཆད་པར་འཛིན་པར་སྣང་གི།
རང་གི་རང་བཞིན་ལ་ནི་རྣམ་པར་མ་ཆད་པར་ཉམས་སུ་མྱོང་བར་
སྣང་ངོ་ཞེས་ཏེ། ཞེས་ གསུངས་ སོ། ། དེའི་དོན་ནི་འདི་ ཡིན་ཏེ།
གང་གི་ཕྱིར་གཟུང་བ་ནི་གཟུང་བར་བྱ་བ་ཡིན་ལ། ཞེས་པ་འཆད་
པ་ནི། དེས་ན་སྔོན་པོ་ལ་སོགས་པ་ནི་གཟུང་བའི་རྣམ་པ་ཡིན་ལ།
ཞེས་པ་སྟེ། སྔོ་སོགས་གཟུང་ཆར་སྣང་བ་གཟུང་རྣམ་དུ་ཐ་སྙད་
བྱས་པའོ། །འཛིན་པའི་རྣམ་པ་ཡང་མྱོང་བར་བྱ་བ་ཡིན་ཏེ། ཞེས་
པ་འཆད་པ། དེ་འཛིན་པའི་རྣམ་པ་ནང་གི་རྣམ་པ་ནི་གཉིས་པ།
ཞེས་པ་སྟེ། སྔོ་སོགས་དེའི་འཛིན་པའི་བྱ་བ་ནང་གི་རྣམ་པ་སྟེ་མིག་
ཤེས་སྔོན་པོའི་རྣམ་པར་སྐྱེས་པ་དེ་ནི་སྔོ་སོགས་སྣང་བ་གཟུང་རྣམ་དུ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 161
བཞག་པ་ལ་ལྟོས་པའི་འཛིན་རྣམ་གཉིས་པ་ཡིན་ལ། དེ་ཉིད་ལ་
འཛིན་པའི་རྣམ་པར་བཞག་པ་ཡང་རང་རིག་མངོན་སུམ་གྱི་འཛིན་
རྣམ་དེ་མ་ཡིན་པར་ཤེས་པར་བྱ་བའི་ཆེད་དུ་མྱོང་བར་བྱ་བ་ཡིན་ཏེ།
ཞེས་སྨོས་པས་རང་རིག་མངོན་སུམ་དུ་གྱུར་པའི་འཛིན་རྣམ་གྱི་མྱོང་
བྱ་དང་དེ་ཡང་སྔོ་སོགས་འཛིན་པའི་བྱ་བར་ གྱུར་པའི་རྣམ་པར་་་་
བཤད་པས་འཛིན་རྣམ་བཏགས་པ་བ་དང་གཟུང་རྣམ་མཚན་ཉིད་
པར་བསྟན་ཏོ། །ནང་གི་ཡོངས་སུ་གཅོད་པ་ཡང་རང་རིག་པའི་རང་
བཞིན་ཡིན་ནོ་ཞེས་པ་འཆད་པ་ནི། དེའི་སིམ་པ་ལ་སོགས་པའི་
རང་བཞིན་མྱོང་བ་ནི་གསུམ་པ་ཡིན་ཏེ། ཞེས་པ་སྟེ། ནང་གི་
དབང་ཤེས་འཁོར་གྱི་བདེ་སྡུག་ལ་ སོགས་པ་དེའི་སིམ་པ་ལ་སོགས་
པའི་རང་བཞིན་མྱོང་བྱེད་དུ་གྱུར་པའི་སྒོ་ནས་ཡོངས་སུ་གཅོད་པའི་
འཛིན་རྣམ་ ཡང་ རང་ རིག་པའི་རང་ བཞིན་ ཡིན་ནོ། ། ཞེས་ པ་ སྟེ།
འདིས་རང་རིག་མངོན་སུམ་དུ་གྱུར་པའི་འཛིན་རྣམ་དངོས་སུ་བསྟན་
ལ། ཡང་སྒྲ་ཕྱི་མ་ནི་མྱོང་བྱ་ལ་འཛིན་རྣམ་དུ་ཐ་སྙད་བྱས་པ་དེ་ནི་
རང་རིག་མ་ཡིན་ཀྱང༌། དེ་ཡོངས་སུ་གཅོད་པའི་འཛིན་རྣམ་ཡང་
རང་རིག་ཡིན་ནོ་ཞེས་གོ་བར་བྱེད་པའོ། །རྣམ་འགྲེལ་ལས་ཞེས་པ་ནི་
ཚིག་དངོས་མ་ཡིན་པར་དོན་བླངས་མཛད་ནས་བཀོད་པ་སྟེ། སྔོ་
སོགས་གཟུང་ཆར་ཆད་པར་སྣང་བ་ནི་གཟུང་བའི་རྣམ་པར་ཐ་སྙད་
བྱེད་པའི་རྒྱུ་མཚན་ཏེ། དེ་ལྟར་སྣང་བའི་མིག་ཤེས་ལ་ནི་ཤེས་པ་
རང་ཉིད་ཚུར་རྣམ་པར་ཆད་པར་འཛིན་པར་སྣང་གི་ཞེས་པས་དེ་ལ་
-
-
------



162
གནའ་དཔེ་གཅེས་བསྡུས་དཔེ་ཚོགས། །
འཛིན་རྣམ་གྱི་ཐ་སྙད་བྱེད་པའི་རྒྱུ་མཚན་དང་སྣང་ཚུལ་གཟུང་འཛིན་
རྫས་གཞན་དུ་སྣང་བར་བསྟན་ཏོ། ། མིག་ཤེས་རང་གི་རང་བཞིན་
མྱོང་བྱེད་ཀྱི་འཛིན་རྣམ་ལ་ནི་མྱོང་བྱ་རང་ཉིད་རྣམ་པར་མ་ཆོད་པར་
གཉིས་སྣང་ནུབ་པའི་ཚུལ་ གྱིས་ ཉམས་སུ་མྱོང་བར་སྣང་ངོ་ཞེས་་་་་
གསུངས་ཏེ། ཞེས་ བྱ་ བའི་ དོན་ནོ། ། དེས་ན་གཞུང་ རྩ་བ་དང་།
འགྲེལ་བྱེད་མཁས་པ་དག་གི་ལུགས་ནི་དེ་ལྟར་ཡིན་པས་མིག་ཤེས་ཀྱི་
གཟུང་རྣམ་ནི་མིག་ཤེས་ཉིད་ལ་བྱ་བ་དང༌། སྔོ་འཛིན་མིག་ཤེས་ལ་
ཤར་བའི་སྔོན་པོའི་གཟུང་རྣམ་ཡང་སྔོན་འཛིན་མིག་ཤེས་ཉིད་ཡིན་གྱི།
དེ་ལྟ་མ་ཡིན་ན་སྔོ་འཛིན་མིག་ཤེས་ཀྱི་རང་རིག་གི་ཚད་འབྲས་ཀྱི་
གཞལ་བྱར་མིག་ཤེས་དེ་ཉིད་ཀྱི་གཟུང་རྣམ་འཇོག་པ་ལ་འབྲེལ་ཅི་
ཞིག་ཡོད་པ་སྨྲོས་ཤིག ཅི་སྟེ་གཟུང་རྣམ་ནི་རྣམ་པ་གཉིས་ཡོད་དེ།
དོན་རྣམ་ཡུལ་གྱི་ཆོས་དང༌། ཤེས་རྣམ་བློའི་ཆོས་སོ། །དང་བོའི་
དབང་དུ་བྱས་ན་སྔོན་པོ་ཉིད་སྔོན་པོའི་གཟུང་རྣམ་ཡིན་ལ། གཉིས་
པའི་དབང་དུ་བྱས་ན་སྔོ་འཛིན་མིག་ཤེས་སྔོན་པོའི་རྣམ་པར་སྐྱེས་པ་
ཉིད་གཟུང་རྣམ་ཡིན་ནོ། ། རང་རིག་མངོན་སུམ་གྱི་གཞལ་བྱར་་་་
བཞག་པ་ནི་ཕྱི་མ་ཡིན་ལ། སྔོན་པོ་གཟུང་རྣམ་ཡིན་པར་ཆོས་་་་
མཆོག་གི་འགྲེལ་བར་དངོས་སུ་བཤད་དོ་ཞེ་ན། དེ་ལྟར་ན་འགྲེལ་
བ་དེ་ཉིད་ལས། འདྲ་བའམ་མི་འདྲ་ཡང་བླ། ། དེ་ལྟར་ཞེས་བྱ་བ་
སྔོན་པོ་ལ་སོགས་པ་གཟུང་བའི་རྣམ་པ་དང་། བདེ་བ་ལ་སོགས་པ་
འཛིན་ པའི་རྣམ་པར་རབ་ ཏུ་ སྣང་ བ་ སྟེ། ཞེས་གསུངས་པས་ སྔོ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 163
སོགས་ཡུལ་རྣམ་གཟུང་རྣམ་ཡིན་པར་འདོད་པ་བཞིན་དུ་བདེ་སོགས་
ཤེས་ པ་ ཐམས་ ཅད་ཀྱང་འཛིན་རྣམ་ཡིན་པར་འདོད་རིགས་པར་་་་
འགྱུར་རོ། །དེའི་ཕྱིར་རིགས་པའི་འཇུག་པ་མ་ཤར་བ་མུ་ཅོར་འབའ་
ཞིག་སྨྲ་བ་དག་གིས་ཤེས་པ་ཡིན་ན་འཛིན་རྣམ་ཡིན་པས་ཁྱབ་པ་དང༌།
རང་གི་ངོ་བོ་ལ་རང་རིག་མངོན་སུམ་ཡིན་པས་ཁྱབ་པར་སྨྲ་བའི་རྗེས་
སུ་ ཞུགས་ ནས་ མི་ རིགས་ པ་ ཁོ་ ན་ སྨྲ་ བ་ ལ་ སྙིང་ བར་ བྱོས་ ཤིག
གཞན་ཡང་སྔོ་འཛིན་མངོན་སུམ་ཀྱི་རང་རིག་གི་ཚད་འབྲས་ཀྱི་ཚེ་
གཞལ་བྱར་བཞག་པའི་གཟུང་རྣམ་ལ་གཟུང་པའི་རྣམ་པ་ཞེས་བརྗོད་
པའི་གཟུང་བ་དེ་ཡུལ་སྔོན་པོ་ལ་མི་བྱེད་ན་གཞན་གང་ཞིག་ལ་བྱེད་པ་
སྨྲོས་ཤིག གཟུང་བ་ཡུལ་ལ་བྱས་ནས་དེའི་རྣམ་པ་ལ་གཟུང་བའི་
རྣམ་པ་ཞེས་བྱའི་གཞན་དུ་སྨྲ་བའི་གོ་སྐབས་ག་ལ་ཡོད། རང་རིག་
གི་ཚད་འབྲས་ཀྱི་གཞལ་བྱར་བཞག་པའི་གཟུང་རྣམ་གྱི་དོན་དེ་ལྟར་
འདོད་ན་ནི་སྔོན་པོའི་གཟུང་རྣམ་སྔོན་པོ་ཉིད་ལ་ཟེར་བ་ཉམས་སོ། །
དེས་ན་རང་གི་བདག་ཉིད་དུ་གྱུར་པའི་སྔོ་སོགས་རིག་པ་ལ་རང་རིག་
ཅེས་ཐ་སྙད་མཛད་པ་དང༌། འཛིན་ཆར་སྣང་བའི་བདེ་སོགས་ལ་
འཛིན་རྣམ་ཞེས་ཐ་སྙད་མཛད་པ་ཡང་ཡང་བྱུང་བ་ལྟར། གཟུང་
ཆར་སྣང་བའི་སྔོ་སོགས་ལའང་གཟུང་རྣམ་ཞེས་པའི་ཐ་སྙད་མཛད་པ་
ཙམ་ཡིན་པར་ཤེས་པར་བྱའོ། ། དེ་ལྟར་ན་འགྲེལ་ཆེན་འདི་དག་ཏུ་
གཟུང་རྣམ་གྱི་ཐ་སྙད་མང་དུ་གསུངས་པ་རྣམས་ལ་དོན་རྣམ་པར་
འབྱེད་པའི་མགོ་རྨོངས་པས་བབ་ཅོལ་སྨྲ་བ་མང་བར་སྣང་བ་དང་།



164་
གནའ་དཔེ་གཅེས་བསྡུས་དཔེ་ཚོགས།
འདི་དག་གི་རྣམ་དབྱེ་ལ་འཐོམས་པའི་དབང་གིས་འཐད་ལྡན་གྱི་ལྷན་
ཅིག་དམིགས་ངེས་ཀྱི་འཕྲོས་ལ་འབྱུང་བའི་རྣམ་བདེན་འགོག་པའི་
ནག་འབྱམ་གྱི་སྐབས་སུ་གོ་བ་ལོག་པ་དུ་མ་ཤར་ནས་རྣམ་བདེན་རྫུན་
གྱི་རྣམ་གཞག་ཕྱིན་ཅི་ལོག་ཏུ་རྟོག་པར་འགྱུར་བའི་ཕྱིར་འདིའི་རྣམ་
དབྱེ་ཤེས་པ་གལ་ཆེ་བར་མཐོང་ནས་ཅུང་ཟད་གསལ་བར་སྨྲས་པ་
ཡིན་ལ། འདི་ཡང་ཕྱོགས་ཙམ་བརྗོད་པ་སྟེ། ད་དུང་ཞིབ་ཏུ་ཤེས་
པར་བྱ་བ་དུ་མ་ཡོད་དོ། །
སྐབས་ཀྱི་དོན་བརྗོད་པར་བྱ་སྟེ། ཇི་སྐད་བཤད་པ་དེ་ལྟར་
གང་གི་ཕྱིར་གལ་ཏེ། ཞེས་སོགས་ཀྱི་སྐབས་སུ་འདོད་མི་འདོད་སོ་
སོར་སྣང་བའི་སྔོ་སོགས་གཞལ་བྱར་བྱས་པ་ལའང་རང་རིག་འབྲས་
བུར་བཤད་པ་ལ། སྔོ་སོགས་ཕྱི་རོལ་གྱི་དོན་ཡིན་པའི་ཕྱིར་དེ་རིག་
པ་རང་རིག་པར་ཇི་ལྟར་འཐད་སྙམ་དུ་དོགས་པའི་ལན་དུ། ཕྱི་
རོལ་གྱི་དོན་ཀྱང་ཞེས་པ་ལ་སོགས་པ་བཤད་ནས་ཐོག་མར་འབྲས་བུ་
ལ་དོགས་པ་གཅོད་པ་ཆོས་མཆོག་གི་དགོངས་པ་ཡིན་པས་གཞུང་འདི་
གང་ལས་འཕྲོས་པ་ནི་ཚུལ་དེ་ལྟར་རོ། ། ཡང་གང་དག་ལྷ་ ཤཱཀ་གི་
ལུགས་ཀྱིས། གང་ཚེ་གྲུབ་པ་དེ་ཡི་དངོས། ཞེས་སོགས་ཤོ་ལོ་ཀ་
འབྲས་རྟོག་དང་བོའི་དོན་བསྡུས་པར་སྨྲ་ཞིང་དེའི་སྐབས་སུ་ཕྱི་དོན་
ཁས་བླངས་པ་ལ་འཕྲོས་ནས་དེ་ཉིད་རྒྱས་ པར་ སྒྲུབ་པར་བྱེད་པ་་་
འབྲས་རྟོག་གསུམ་པ་ཡིན་ནོ། ། གཞུང་གི་འཕྲོས་ཚུལ་དེ་ལྟར་བཤད་
པས་ཀྱང་འབྲས་རྟོག་གསུམ་པ་མདོ་སྡེ་བའི་ལུགས་སུ་འཆད་པ་འགྲེལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 165
བ་དེའི་ལུགས་སོ་ཞེས་སྨྲ་བ་ནི། རང་གི་འདོད་པ་ཙམ་གྱིས་དེ་ལྟར་
གྱུར་ཅིག་སྙམ་དུ་བསམས་ནས་སྨྲ་བ་སྟེ། གང་ཚེ་རྣམ་རིག་རྒྱུ་ཡི་
ཡུལ། །ཞེས་སོགས་ཀྱི་ཚིགས་བཅད་འབྲས་རྟོག་དང་བོར་བཤད་པའི་
མདོ་སྡེ་བའི་ཐུན་མོང་མ་ཡིན་པའི་ཚད་འབྲས་དེ་འཆད་བྱེད་ཡིན་པ་
དང༌། འབྲས་རྟོག་གསུམ་པའི་གཞུང་རྣམས་ཚིགས་བཅད་དེའི་
དོན་རྒྱས་པར་སྒྲུབ་བྱེད་ཡིན་པ་འགལ་བར་ཐལ། འབྲས་རྟོག་དང་
བོར་བཤད་པའི་མདོ་སྡེ་བའི་ཐུན་མོང་མ་ཡིན་པའི་ཚད་འབྲས་ལ་སྔོ་
སོགས་གཞལ་བྱར་བྱས་པའི་ཚེ་འབྲས་བུར་གྱུར་པའི་ཚད་མས་དངོས་
སུ་རྟོགས་པའི་གཞལ་བྱ་དེ་ཕྱི་དོན་ཡིན་པས་ཁྱབ། འབྲས་རྟོག་
གསུམ་པའི་སྐབས་སུ་དེ་ཤེས་པ་རང་གི་བདག་ཉིད་ཡིན་པས་ཁྱབ་
པའི་ཕྱིར་རོ། ། ལྷ་དབང་བློའི་འགྲེལ་བ་ན། ཕྱི་རོལ་དོན་ནི་ཡོད་ན་
ཡང་། །ཞེས་པ་གང་ལས་འཕྲོས་པའི་མཚམས་སྦྱོར་གྱི་ཚིག་མེད་ཅིང་
གང་ལས་འཕྲོས་པ་དངོས་སུ་གསལ་བ་མེད་པས་ཟེར་བ་ཙམ་དུ་ཟད་
ལ། ཤཱཀྱ་བློའི་འགྲེལ་བཤད་དུ། ཚད་མ་ཀུན་ལས་བཏུས་པའི་
གཞུང་གང་ཡིན་པ་འདི་ལ་གང་གི་ཚེ་ཕྱི་རོལ་གྱི་དོན་གཞལ་བྱ་ཡིན་པ་
དེའི་ཚེ། ཡུལ་སྣང་བ་འདིའི་ཚད་མ་ཡིན། །ཞེས་བྱ་བ་ལ་སོགས་པ་
ནི་ཕྱི་རོལ་གྱི་ཡོད་པར་སྨྲ་བ་ལ་ཡང་རང་རིག་པ་འབྲས་བུ་ཡིན་པར་
རིགས་སོ་ཞེས་འབྲས་བུའི་རྣམ་པར་རྟོག་པ་གསུམ་པ་སྟོན་པར་བྱེད་
པ་ཡིན་ནོ། ། དེ་ཡང་འོག་ནས་འཆད་པར་འགྱུར་རོ། ། ཞེས་འབྱུང་
བས་ཁོ་བོ་ཅག་གིས་སྨྲ་བའི་དོན་དེ་བསྟན་པ་མ་ཡིན་ནམ་ཞེ་ན། དེ་



166
གནའ་དཔེ་གཅེས་བསྡུས་དཔེ་ཚོགས།
ཉིད་ཀྱི་ཕྱིར་འགྲེལ་བའི་དོན་སྨྲ་བ་དག་གི་ངང་ཚུལ་ནི་འདི་ལྟ་བུར་
གྱུར་ཏོ། ། འགྲེལ་བཤད་ཀྱི་ཚིག་དེ་ནི་གང་གི་ཚེ་རྣམ་རིག་ཅེས་སོགས་
ཀྱི་དངོས་འགྲེལ་གྱི་འགྲེལ་བཤད་མ་ཡིན་གྱི། ཚིག་དེ་ཉིད་ཀྱི་གོང་
དེ་མ་ཐག་ཏུ། གང་གི་ཚེ་གྲུབ་པ་དེའི་དངོས་ཞེས་བྱ་བ་ལ་སོགས་
པའི་གཞུང་འདིས། བྱེད་དང་བཅས་པའི་རྟོགས་ཉིད་ཕྱིར། །ཚད་
མའི་འབྲས་བུ་ཉིད་འགྱུར་བའམ། ། ཞེས་བྱ་བ་ལ་སོགས་པ་ཚད་མ་
ཀུན་ལས་བཏུས་པའི་མངོན་སུམ་གྱི་ལེའུའི་གཞུང་དུ་ཅི་ལྟ་བུར་གྱུར་
པའི་འབྲས་བུར་མངོན་པར་བཞེད་པ་དེ་བཤད་པ་ཡིན་པར་ལྟ་བར་
བྱའོ། །རང་རིག་པའི་འབྲས་བུ་ནི་མ་ཡིན་ནོ། །ཞེས་པས་འབྲས་རྟོག་
དང་བོའི་སྐབས་སུ་འབྲས་བུར་བཞག་པ་ནི་ཕྱི་རོལ་དོན་དུ་གྱུར་པའི་
སྔོ་སོགས་རིག་པ་འབྲས་བུར་བཞག་གི་རང་རིག་པ་འབྲས་བུ་མིན་
པར་བསྟན་ནས་འབྲས་རྟོག་དང་བོ་བཤད་ཟིན་པ་མར་བཅད་ཀྱི་ཀུན་
ལས་བཏུས་ཀྱི་ཚད་འབྲས་ཀྱི་གཞུང་ལ་ཕྱི་རོལ་ཏུ་གྱུར་པའི་ཡུལ་རིག་
པ་འབྲས་བུར་སྟོན་པ་ཅུང་ཟད་ཀྱང་མེད་དོ་ཞེས་སྟོན་པ་ནི། དེ་
བས་ན་འོག་ནས་ཚད་མ་ཀུན་ལས་བཏུས་པའི་གཞུང་ལ་ཕྱི་རོལ་གྱི་
དོན་རྟོགས་པ་འབྲས་བུར་རྣམ་པར་བཞག་པ་དེ་འདྲ་བ་ཡོད་པ་མ་
ཡིན་ནོ། ། ཞེས་པ་སྟེ། འདིས་འབྲས་རྟོག་གསུམ་པ་མདོ་སྡེ་བའི་
ལུགས་སུ་འཆད་པ་འགྲེལ་བ་འགྲེལ་བཤད་དེ་གཉིས་ཀྱི་ལུགས་ཡིན་
པར་སྨྲ་བ་དངོས་སུ་བཀག་གོ། འོ་ན་འབྲས་རྟོག་གསུམ་པའི་སྐབས་
སུའང་ཕྱི་རོལ་དོན་དུ་གྱུར་པའི་ཡུལ་རྟོགས་པ་འབྲས་བུ་མ་ཡིན་ན་དེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 167
རང་འབྲས་བུ་ཇི་ལྟར་ཡིན་ཞེ་ན། རང་གི་བདག་ཉིད་དུ་གྱུར་པའི་
ཚད་མ་འབྲས་བུ་ཡིན་ནོ་ཞེས་ལན་འདེབས་པ་ནི། ཚད་མ་ཀུན་
ལས་བཏུས་པའི་ཞེས་པ་ནས། འཆད་པར་འགྱུར་རོའི་བར་གོང་དུ་
དྲངས་མ་ཐག་པ་འདི་ཡིན་པས། ཁོ་བོ་ཅག་གི་མངོན་པར་འདོད་
པའི་དོན་ཆེས་གསལ་བར་སྟོན་པའི་ཚིག་གང་ཡིན་པ་དེ་ཁོ་བོ་ཅག་ལ་
གནོད་བྱེད་དུ་སྨྲས་པས་ཡ་མཚན་ནོ། ། དེ་དག་གིས་ནི་འབྲས་རྟོག་
གསུམ་པའི་གཞུང་གང་ལས་འཕྲོས་པ་ཞར་བྱུང་དང་བཅས་པ་རྒྱས་
པར་བཤད་ཟིན་ཏོ། །
གཉིས་པ་འདིའི་ཕྱོགས་སྔ་མ་སྨྲ་བ་བོ་གང་ཡིན་པ་དཔྱད་པ་ནི་
བསྙོན་འདིངས་པའི་བརྟུལ་ཞུགས་བླངས་པ་ལྟར་སྨྲ་བ་ལ་ཞུགས་པ་
མང་བོ་དག་ན་རེ། ཕྱི་རོལ་དོན་ནི་ཡོད་ན་ཡང་། །ཞེས་སོགས་མདོ་
སྡེ་བའི་གཞུང་དུ་བྱེད་པ་ལྷ་ཤཱཀ་ཆོས་མཆོག་གསུམ་གའི་ལུགས་ཡིན་
པས་དེ་ལྟར་ན་གཞུང་དེ་དག་གི་སྐབས་སུ་ཕྱོགས་སྔ་མ་སྨྲས་པ་བོ་ནི་བྱེ་
བྲག་སྨྲ་བ་ལ་སོགས་པ་རང་གཞན་གྱི་སྡེ་བ་ཤེས་པས་དོན་རྣམ་མེད་
རྗེན་འཆར་དུ་འཛིན་པ་འདོད་ཅིང་རང་རིག་ཁས་མི་ལེན་པ་དག་
ཡིན་ལ། དེ་ལ་གནོད་པ་སྟོན་ཚུལ་ནི། སྐྱེས་བུ་གཅིག་གི་གཟུགས་
ལ་དགྲ་གཉེན་གཉིས་ཀྱི་མིག་ཤེས་ཀྱིས། དུས་གཅིག་ཏུ་བལྟས་པའི་
ཚེ་སྐྱེས་བུ་དེའི་གཟུགས་ཡིད་དུ་འོང་བ་དང་ཡིད་དུ་མི་འོང་བ་གཉིས་
ཀ་ཡིན་པར་ཐལ། མིག་ཤེས་དེ་གཉིས་གཅིག་ལ་ཡིད་དུ་འོང་བར་
སྣང་། གཅིག་ལ་ ཡིད་དུ་མི་འོང་བར་སྣང་། དེ་ གཉིས་ ཀས་་་་



168
གནའ་དཔེ་གཅེས་བསྡུས་དཔེ་ཚོགས།
གཟུགས་དེ་རྣམ་མེད་རྗེན་འཆར་དུ་མཐོང་བར་འདྲ་བའི་ཕྱིར་ཞེས་པ་
གཞུང་དེས་བསྟན་པའི་རིགས་པར་འཆད་དོ། ། ཚུལ་འདི་འགྲེལ་བ་
དེ་དག་གི་ལུགས་སུ་སྨྲ་བ་ནི་བསྙོན་པར་བྱེད་པ་སྟེ། ལྷ་དབང་བློས།
དུ་མའི་བདག་ཉིད་སྐྱོན་ཕྱིར་ཏེ། ། དངོས་པོ་གཅིག་གཅིག་རྗེས་སུ་
ཕན་འདོགས་པར་བྱེད་ཀྱི་གཞན་ལ་མ་ཡིན་པ་དེ་ལྟར་ན་གཅིག་ལ་བློ་
རྣམ་པ་དུ་མ་ཅན་དུ་འགྱུར་བས་ན་དོན་ཡང་རྣམ་པ་དུ་མ་ཅན་ཐོབ་
པར་འགྱུར་ཏེ། དོན་གྱི་དབང་གིས་ ཉམས་ སུ་ མྱོང་ བ་ རྣམ་ པར་
བཞག་པ་ཡིན་ནོ་ཞེས་བྱ་བའི་ཐ་ཚིག་གོ། ཞེས་དང༌། དེའི་འགྲེལ་
བཤད་དུ་ཤཱཀྱ་བློས། གཅིག་ལ་བློ་རྣམ་པ་དུ་མ་ཅན་དུ་འགྱུར་བས་
ན་ དོན་ཡང་རྣམ་ པ་ དུ་ མ་ ཅན་ ཐོབ་ པར་ འགྱུར་ཏེ་ཞེས་ བྱ་བ་ནི།
དོན་གྱི་དབང་གིས་བློ་རྣམ་པར་བཞག་པ་ན་རྟོགས་པ་ཐ་དད་པའི་སྒོ་
ནས་བློ་ལ་རྣམ་པ་ཅི་སྲིད་སྣང་བ་དེ་དག་ཐམས་ཅད་དོན་ལ་བརྟེན་
པར་ཐལ་བར་འགྱུར་རོ། ། དེ་ལྟར་ན་དོན་ཡང་རྣམ་པ་དུ་མ་ཅན་དུ་
འགྱུར་རོ། །ཞེས་དབང་ཤེས་ལ་རྣམ་པ་དོན་གྱི་དབང་གིས་གཏད་ན་
སྐྱེས་བུ་གཅིག་གི་གཟུགས་ལ་མིག་ཤེས་གཉིས་ཀྱི་རྣམ་པ་སྣང་ཚུལ་ ་
རིགས་ཐ་དད་པ་དེ་དག་ཐམས་ཅད་དོན་ལ་བརྟེན་ཅིང་དོན་ཇི་ལྟ་
བས་བཞག་པར་ཐལ་བར་འགྱུར་རོ། ། དེ་ལྟར་ན་དོན་གཅིག་ཉིད་
ཀྱང་ཡིད་དུ་འོང་མི་འོང་དུ་མར་གནས་པར་འགྱུར་རོ། ། ཞེས་ཐལ་བ་
འཕེན་པ་ཚིག་ཟིན་ཉིད་ལ་ཆེས་གསལ་བར་ཡོད་ཀྱི་རྣམ་མེད་རྗེན་
འཆར་དུ་སྣང་བར་འདོད་པ་འགོག་པའི་ཚིག་ཟུར་ཙམ་ཡང་མེད་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 169
ཕྱིར་དང་། རྣམ་ངེས་ཀྱི་གཞུང་རང་གིས་དངོས་སུ་དོན་ཇི་ལྟ་བར་
རྣམ་པ་འཇོག་པ་འགོག་པ་ལ་སྦྱར་བའི་ཕྱིར་དང་། དེའི་འགྲེལ་བ་
འཐད་ལྡན་ལས། དོན་ཇི་ལྟ་བའི་དབང་གིས་རྣམ་པ་བཞག་པ་
འགོག་པ་ལ་རྒྱུས་པར་སྦྱར་བ་ཚིག་དོན་དུ་འཆད་པར་འགྱུར་བ་ལྟར་
ཡིན་པའི་ཕྱིར་རོ། །དེའི་ཕྱིར་རང་སྡེ་གཞན་རིག་མངོན་སུམ་ལ་ཕྱི་
རོལ་ཏུ་གྱུར་པའི་དོན་གྱིས་རང་ཇི་ལྟ་བའི་རྣམ་པ་འཇོག་པར་འདོད་
པ་ཞིག་ཕྱོགས་སྔ་སྨྲ་བ་བོར་འགྲེལ་བ་དེ་དག་གི་ལུགས་ལ་ཤིན་ཏུ་
གསལ་གྱི། རྣམ་མེད་ཐུག་ཕྲད་དུ་འཛིན་པ་འགོག་པ་ཚིག་ཟུར་ཙམ་
ཡང་འགྲེལ་བ་དེ་དག་གང་ན་ཡང་མེད་པས་མདོ་སྡེ་བ་གཞུང་འདི་
དག་གིས་འགོག་པ་འགྲེལ་བ་དེ་དག་གི་ལུགས་ཡིན་པར་ཆེས་གསལ་
བའི་ཕྱིར་འབྲས་རྟོག་གསུམ་པ་མདོ་སྡེ་བའི་གྲུབ་མཐར་ཆད་པ་འགྲེལ་
བ་དེ་དག་གི་ལུགས་སུ་སྨྲ་བ་ནི་མུན་སྦྲུལ་ལོ། ། གལ་ཏེ་བྱེ་བྲག་སྨྲ་བ་
འགོག་ཚུལ་དེ་ལྟར་ཡིན་ན། མདོ་སྡེ་བ་རང་ཉིད་ལ་བཟློག་ནས་
འཁོར་གསུམ་ལ་བསྙོན་པར་མི་ནུས་པའི་ལྟག་ཆོད་དུ་འགྱུར་ཏེ། དེ་
འདྲའི་ཚེ་སྐྱེས་བུ་གཅིག་གི་གཟུགས་དེ་ཡིད་དུ་འོང་མི་འོང་གཉིས་ཀ་
ཡིན་པར་ཐལ། དེ་གཉེན་གྱི་མིག་ཤེས་ལ་ཡིད་དུ་འོང་བར་སྣང་
དགྲའི་མིག་ཤེས་ལ་ཡིད་དུ་མི་འོང་བར་སྣང་དེ་གཉིས་ཀ་སྣང་ཡུལ་
ལམ་འཁྲུལ་བའི་ཤེས་པ་ཡིན་པའི་ཕྱིར། མདོ་སྡེ་བས་འཁོར་གསུམ་
པོ་གང་ལ་ལན་འདེབས་ པ་ སོམས་ཤིག དེ་ལྟར་ན་འབྲས་ རྟོག་་
གསུམ་པ་མདོ་སྡེ་བའི་ལུགས་སུ་བྱེད་པས་བྱེ་བྲག་སྨྲ་བ་ཕྱོགས་སྔར་



170
གནའ་དཔེ་གཅེས་བསྡུས་དཔེ་ཚོགས།
འདོད་པ་དང༌། མདོ་སེམས་གཉིས་ཀ་ལ་བརྟེན་པའི་འབྲས་རྟོག་
ཡིན་པས་བྱེ་བྲག་སྨྲ་བ་ཕྱོགས་སྔར་སྨྲ་བ་དང་། སེམས་ཙམ་པའི་
འབྲས་རྟོག་ཡིན་ཀྱང་ཕྱོགས་སྔར་མདོ་སྡེ་བ་མི་བཟུང་གི་བྱེ་བྲག་སྨྲ་བ་
ཉིད་ཕྱོགས་སྔར་བྱེད་དགོས་པར་སྨྲ་བ་དེ་དག་ཐམས་ ཅད་བརྡོལ་
ཐབས་སྨྲ་བ་དང་མཚུངས་པར་ཁོང་དུ་ཆུད་པར་བྱའོ། ། བླུན་པོ་ཁ་
ཅིག་སེམས་ཙམ་པ་ཕྱོགས་སྔ་མར་བྱེད་པ་ལྷ་ཤཱཀ་གི་ལུགས་སུ་སྨྲ་བ་ནི་
མི་འཐད་པ་འོག་ཉིད་དུ་འཆད་པར་འགྱུར་རོ། །དེ་ལྟར་ན་ཕྱོགས་སྔ་
མ་སྨྲ་བ་བོ་དཔྱད་ཟིན་ཏོ། །
གསུམ་པ་གྲུབ་པའི་མཐའ་གང་གི་ལུགས་དཔྱད་པ་ལ་གཉིས།
འདོད་པ་ཐ་དད་པ་སོ་སོའི་ལུགས་སྤྱིར་དགག་པ་དང་། མདོ་སྡེ་
བའི་གྲུབ་མཐའ་ཡིན་པ་འགྲེལ་བ་གསུམ་གྱི་ལུགས་སུ་སྨྲ་བ་ཁྱད་པར་
དུ་དགག་པའོ། ། དང་བོ་ནི། བླུན་པོ་ཁ་ཅིག་ན་རེ། ཕྱི་དོན་་
གཞལ་བྱ། གཟུང་རྣམ་ཚད་མ། རང་རིག་འབྲས་བུ་ཞེས་པ་་་
འབྲས་རྟོགས་གསུམ་པའི་ཚད་འབྲས་ཀྱི་རྣམ་གཞག་ཡིན་ལ། འདི་
ཁས་ལེན་པའི་སངས་རྒྱས་པ་སུའང་མེད་ཀྱི། བྱེ་བྲག་སྨྲ་བ་དང་
མདོ་སྡེ་བ་དག་རྣམ་རིག་ལ་ཁ་དྲང་བའི་དོན་དུ་བསྟན་པ་ཙམ་དུ་ཟད་
དོ་ཞེས་ཟེར་རོ། ། དེ་ལྟར་ན་འབྲས་རྟོགས་གསུམ་པའི་གཞུང་འདི་
དག་གིས་བསྟན་པ་ལྟར་གྱི་ཚད་འབྲས་གཞི་མ་གྲུབ་པར་ཐལ། ཕྱི་
རོལ་གྱི་དོན་རྟོགས་པའི་གཟུང་རྣམ་ཡང་ཡིན་རང་རིག་མངོན་སུམ་
ཚད་མའང་ཡིན་པ་གཞི་མ་གྲུབ་པའི་ཕྱིར་རོ། །དེ་ལྟ་བུ་གཞི་གྲུབ་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 171
མདོ་སྡེ་བ་རང་ཉིད་ཀྱིས་ཚད་མས་ཁེགས་ཟིན་པས་དེ་བསྟན་པ་ལ་
བརྟེན་ནས་མདོ་སྡེ་བ་རྣམ་རིག་ལ་གཞུག་པར་ག་ལ་ནུས། ཡང་ཁ་
ཅིག་ན་རེ། འབྲས་རྟོག་གསུམ་པ་ལ་དངོས་བསྟན་དང་ཤུགས་་་
བསྟན་གཉིས་ལས། དང་བོ་ནི། མ་དཔྱད་པའི་ཚེ་ཕྱི་རོལ་གྱི་དོན་
གཞལ་བྱ། གཟུང་བའི་རྣམ་པ་ཚད་མ། རྣམ་པ་དོན་དུ་ངེས་པའི་
འཁྲུལ་ ངོར་ དོན་ རིག་ བཏགས་ པ་ བ་ འབྲས་ བུ། གཉིས་ པ་ ནི།
དཔྱད་པའི་ཚེ་ཤེས་པ་རང་གི་བདག་ཉིད་གཞལ་བྱ། འཛིན་པའི་
རྣམ་པ་ཚད་མ། རང་རིག་པ་འབྲས་བུ། དེས་ན་འབྲས་ རྟོག་
གསུམ་པ་མཐའ་གཅིག་ཏུ་མདོ་སེམས་གང་རུང་གཅིག་ཁོ་ནའི་རྣམ་
གཞག་མ་ཡིན་གྱི། མདོ་སྡེ་བ་སེམས་ཙམ་ལ་གཞུག་པའི་ཐབས་སུ་
གསུངས་པ་མདོ་སེམས་གཉིས་ཀའི་གྲུབ་མཐའ་ལ་བརྟེན་པའི་རྣམ་
གཞག་གོ་ཞེས་སྨྲ་བ་ནི་ཆེས་མི་འཐད་དེ། ཕྱི་རོལ་གྱི་དོན་གཞལ་
བྱར་བྱས་པའི་ཚེ་དེ་རྟོགས་པའི་ཚད་མ་དོན་རིག་བཏགས་པ་ཡིན་པ་
ཆེས་འགལ་བས་དངོས་བསྟན་གྱི་ཚད་འབྲས་སུ་སྨྲས་པའི་རྣམ་གཞག་
དེ་ལྟ་བུ་གཞི་མ་གྲུབ་ཅིང་། ཤུགས་བསྟན་དུ་སྨྲས་པའི་ཚད་འབྲས་
འབྲས་རྟོག་གཉིས་པ་ལས་ཁྱད་པར་ཅི་ཡང་མེད་པའི་ཕྱིར་རོ། །ཡང་
ཕྱིས་ཀྱི་མཁས་རློམ་ཁ་ཅིག འདི་ནི་མདོ་སྡེ་བའི་གྲུབ་པའི་མཐའ་
ཡིན་ལ། དེ་ཡང་ཕྱི་རོལ་གྱི་དོན་གཞལ་བྱ། གཟུང་རྣམ་ཚད་མ།
དཔྱད་ ན་ རང་ རིག་ ཅིང་ མ་ དཔྱད་ པ་ ན་ དོན་ རིག་ པ་ འབྲས་ བུ། ་
འབྲས་རྟོག་དང་བོ་མ་དཔྱད་པའི་རྣམ་གཞག་ཡིན་པས་དང་བོ་དང་



4
4
172 གནའ་དཔེ་གཅེས་བསྡུས་དཔེ་ཚོགས།
ཟློས་པའི་སྐྱོན་མེད་དོ་ཞེས་ཟེར་རོ། །འདི་ནི་མདོ་སྡེ་བའི་ལུགས་ལས་
བརྒལ་བ་སྟེ། དཔྱད་ན་ཕྱི་དོན་ཤེས་པ་ཡིན་པར་ཐལ། དཔྱད་ན་
དོན་རིག་རང་རིག་ཡིན་པའི་ཕྱིར། ཅི་སྟེ་སྔོ་འཛིན་མིག་ཤེས་སྔོན་
པོ་ལ་དོན་རིག་ཡིན་པ་མ་དཔྱད་པའི་དབང་དུ་བྱས་ལ། སྔོ་འཛིན་
མིག་ཤེས་རང་གི་ངོ་བོ་ལ་རང་རིག་ཡིན་པ་དཔྱད་པའི་དབང་དུ་བྱས་
པ་ལ་བསམས་པས་སྐྱོན་མེད་དོ་ཞེ་ན། མདོ་སྡེ་བའི་ལུགས་ལ་དོན་
རིག་དང་རང་རིག་ལ་དཔྱད་མ་དཔྱད་ཀྱི་ཁྱད་པར་མི་འཐད་པར་
ཐལ། དེའི་ལུགས་ལ་ཕྱི་དོན་དང་ཤེས་པ་ཡང་བདེན་པར་གྲུབ་པར་
ཁྱད་པར་མེད་ཅིང་དོན་རིག་དང་རང་རིག་གཉིས་ག་ཡང་བདེན་པར་
གྲུབ་པའི་ཕྱིར་རོ། ། སྔོན་པོ་ལ་དོན་རིག་ཏུ་སོང་བའི་མིག་ཤེས་དེ་ཁོ་
རང་གི་ངོ་བོ་ལ་རང་རིག་ཏུ་སོང་བ་ནི། ཤེས་པ་ཐམས་ཅད་རང་གི་
ངོ་བོ་ལ་རང་རིག་མངོན་སུམ་ཡིན་པར་འདོད་པའི་ལུགས་ངན་པ་དེ་
ཉིད་འོངས་པ་ཡིན་ལ། དཔྱད་པ་ཞེས་པ་ཡང་ཚད་མས་དཔྱད་པ་
ཙམ་ལ་བྱེད་ན་ཚད་མས་མ་དཔྱད་པའི་ཆོས་མི་སྲིད་པས་དཔྱད་པ་
དང་མ་དཔྱད་པའི་རྣམ་གཞག་གཉིས་བྱེད་པ་མི་རིགས་ལ། དོན་
དམ་དཔྱོད་པའི་ཚད་མའི་དབང་དུ་བྱས་པ་ཡིན་ན་དཔྱད་པའི་ཚད་
འབྲས་ཀྱི་རྣམ་གཞག་འདོད་པ་མི་རིགས་ཏེ། མདོ་སེམས་གང་གི་
ལུགས་ལ་ཡང་དོན་དམ་པར་རྣམ་པར་བཞག་འཇོག་ཡིན་པ་མི་སྲིད་
པའི་ཕྱིར་རོ། ། གཞན་ཡང་འདིར་མ་དཔྱད་པ་ན་དོན་རིག་ཡིན་པ་
དང་དཔྱད་ན་རང་རིག་ཡིན་པ་གཉིས་ཀ་འབྲས་བུར་འདོད་དམ།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 173
མ་དཔྱད་པ་ན། དོན་རིག་ཡིན་པ་འགའ་ཞིག་འབྲས་བུར་འདོད་
དམ། དཔྱད་པ་ན་རང་རིག་ཡིན་པ་འབའ་ཞིག་འབྲས་བུར་འདོད།
དང་བོ་ལྟར་ན། སྐབས་འདིར་ཚད་འབྲས་ཀྱི་རྣམ་གཞག་ཕྲུགས་
གཅིག་ལ་ཕྱི་དོན་འབའ་ཞིག་གཞལ་བྱར་འཇོག་པ་མི་འཐད་པར་ཕྱི་
དོན་ དང༌ ཤེས་ པ་ གཉིས་ ཀ་ གཞལ་ བྱར་ བཞག་ དགོས་ པར་ ཐལ།
སྐབས་འདིར་དེ་ལ་དོན་རིག་རང་རིག་གཉིས་ཀ་འབྲས་བུར་བཞག་
དགོས་པའི་ཕྱིར། འདོད་ན་མི་འཇོག་པ་འགལ། གཉིས་པ་ལྟར་
ན། འབྲས་རྟོག་དང་བོ་དང་ཁྱད་མེད་པས་ཟློས་པ་སྤང་མ་ནུས་ལ།
མདོ་སྡེ་བའི་ལུགས་གཞིར་བཞག་ལ་སྐབས་འདིར་ཕྱི་དོན་གཞལ་བྱར་
བྱས་པའི་ཚེ་དོན་རིག་པ་མ་བཅད་པའི་རྣམ་གཞག་ཏུ་ཁས་ལེན་ན་
འབྲས་རྟོག་དང་བོའི་སྐབས་སུ་ཡང་དེ་ཁས་ལེན་དགོས་པ་རྣམ་པ་
ཐམས་ཅད་དུ་མཚུངས་ཤིང་། རང་རིག་འབྲས་བུ་ཡིན་ན་འཛིན་
རྣམ་ཚད་མར་འགྱུར་རོ་ཞེས་རྒོལ་བའི་དོགས་པའི་ གཞི་མེད་པས།
དེ་ཚེ་དོན་སྣང་འདི་ཉིད་ནི། ། ཞེས་སོགས་ཀྱི་གཞུང་དོན་མེད་པར་
ཐལ་བར་འགྱུར་རོ། ། གསུམ་པ་ལྟར་ན། ཚད་མས་གང་གཞལ་བ་
འབྲས་བུ་མ་རྟོགས་འབྲས་བུས་གང་རྟོགས་པ་ཚད་མས་མ་གཞལ་བའི་
སྒོ་ནས་ཚད་འབྲས་ཡུལ་སོ་སོར་ཐལ། ཚད་མ་ཕྱི་དོན་འཇལ་བའི་
གཟུང༌ རྣམ་ ཡིན། འབྲས་ བུ་ རང་ རིག་ ཁོ་ ན་ ཡིན་ པའི་ ཕྱིར།
སྐབས་འདིར་འཛིན་རྣམ་ཚད་མར་ཐལ་བ་ལ་འདོད་ལན་འདེབས་
རིགས་པར་ཐལ། སྐབས་འདིར་རང་རིག་ཁོ་ན་འབྲས་བུ་ཡིན་པའི་



174
གནའ་དཔེ་གཅེས་བསྡུས་དཔེ་ཚོགས།
ཕྱིར། རང་རིག་ཅེས་པ་རང་རིག་མངོན་སུམ་མ་ཡིན་གྱི་རང་གི་
བདག་ཉིད་དུ་གྱུར་པའི་སྔོན་པོ་རིག་པ་ལྟ་བུ་ལ་བྱེད་དོ་ཞེ་ན། ཕྱི་
དོན་གཞལ་བྱར་འཇོག་མི་རིགས་པར་ ཐལ། འབྲས་བུ་དེ་ ལྟར་་་་
འཐད་པ་གང་ཞིག སྔོན་པོ་ཤེས་པའི་བདག་ཉིད་ཡིན་ན་ཕྱི་དོན་
གཞི་མ་གྲུབ་དགོས་པའི་ཕྱིར། རང་རིག་འབྲས་བུ་ཞེས་པ། ཤེས་
པ་རང་གི་བདག་ཉིད་དུ་གྱུར་པའི་གཟུང་རྣམ་རིག་པ་ལ་བྱེད་དོ་ཞེ་ན།
གཟུང་རྣམ་གཞལ་བྱར་འཇོག་རིགས་པར་ཐལ། གཟུང་རྣམ་རིག་
པ་འབྲས་བུར་འཇོག་རིགས་པའི་ཕྱིར། ཚད་འབྲས་ཡུལ་དོན་་་་
གཞན་སོ་སོ་བར་ཡང་ཐལ་ལོ། །འོ་ན་དེ་ཕྱོགས་གསུམ་པོ་དེ་ཁས་མི་
ལེན་གྱི། སྔོ་འཛིན་མིག་ཤེས་རང་གི་བདག་ཉིད་དུ་གྱུར་པའི་གཟུང་
རྣམ་དངོས་སུ་རིག་པའི་སྒོ་ནས་སྔོན་པོ་དངོས་སུ་རིག་པའི་ཚད་མ་ལྟ་
བུ་འབྲས་བུར་བྱེད་དོ་ཞེ་ན། འོ་ན་མདོ་སྡེ་བའི་ལུགས་ལ་སྐབས་
འདིར་དེ་ཁས་ལེན་པ་ལྟར་འབྲས་རྟོག་དང་བོའི་སྐབས་སུ་ཡང་གཟུང་
རྣམ་དངོས་སུ་རིག་པའི་སྒོ་ནས་སྔོ་སོགས་དངོས་སུ་རིག་པ་ཁས་མི་
ལེན་པའི་ཁྱད་པར་གང་གི་སྒོ་ནས་ཡོད་པ་སྨྲོས་ཤིག ཁྱད་པར་དེ་
མེད་ན་འབྲས་རྟོག་ལ་བཟློས་པའི་སྐྱོན་ཅུང་ཟད་ཀྱང་སྤང་བར་མི་
ནུས་སོ། ། དེའི་ཕྱིར་འབྲས་རྟོག་གསུམ་པ་མདོ་སྡེ་བའི་ལུགས་སུ་བྱས་
པའི་རྣམ་གཞག་འདི་ལྟར་ཁས་ལེན་པ་ནི་རིགས་པ་མི་ཤེས་པའི་ངན་
རྟོག་འབའ་ཞིག་ཡིན་ནོ། །ཡང་ཁ་ཅིག་རྣམ་རིག་པའི་ལུགས་སུ་་་
འཆད་པར་རློམ་ནས། བརྟག་པ་མཐའ་བཟུང་གི་སྒོ་ནས་ཕྱི་དོན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 175
གཞལ་བྱར་སྨྲའོ། །འོ་ན་སྐབས་འདིར་ཚད་འབྲས་གཉིས་ཀྱང་བརྟག་
པ་མཐའ་བཟུང་དུ་བྱེད་རིགས་པར་ཐལ། སྐབས་འདིར་གཞལ་བྱ་
བརྟག་པ་མཐའ་བཟུང་དུ་བྱ་དགོས་པའི་ཕྱིར། ཁྱབ་སྟེ། གཞལ་
བྱ་མེད་པའི་ཚད་འབྲས་མི་སྲིད་པའི་ཕྱིར། འདོད་ན་འབྲས་རྟོག་
གསུམ་པའི་ཚད་འབྲས་གཞལ་གསུམ་གཞི་མ་གྲུབ་པར་ཐལ་ལོ། །
གཉིས་པ་མདོ་སྡེ་བའི་གྲུབ་མཐའ་ཡིན་པ་འགྲེལ་བ་གསུམ་གྱི་
ལུགས་སུ་འདོད་པ་ཁྱད་པར་དུ་དགག་པ་ནི། ཁ་ཅིག་ན་རེ། ལྷ་
ཤཱཀ་གཉིས་དང་ཆོས་མཆོག་གི་ལུགས་ཀྱི་འབྲས་རྟོག་གསུམ་པ་མདོ་སྡེ་
བའི་གྲུབ་མཐའ་ལ་སྦྱོར་བ་ཡིན་ལ། རྒྱན་དང་ཉི་མ་སྦས་པའི་་་
ལུགས་ལ་ནི་རྣམ་རིག་པའི་ལུགས་སུ་འཆད་པ་ཡིན་ནོ་ཞེས་ཟེར་ཞིང་།
དེ་ ལ་ ལྷ་ ཤཱཀ་གི་ལུགས་དེ་ ལྟར་ ཡིན་ པའི་ རྒྱུ་མཚན། ཤཱཀྱ་བློས།
ཚད་མ་ཀུན་ལས་བཏུས་པའི་གཞུང་གང་ཡིན་པ་འདི་ལ་ཞེས་སོགས་
འདྲེན་པ་ནི་བཟློག་ཏེ་དྲངས་པར་བྱ་བ་ཡིན་པར་གོང་དུ་བཤད་ཟིན་
ལ། ཡང་ཤཱཀྱ་བློས། ངག་གི་དོན་ནི། གང་གི་ཚེ་ཕྱི་རོལ་གྱི་དོན་
ཡང་གཞལ་བྱ་ཡིན་པ་དེའི་ཚེ་རང་རིག་པ་འབྲས་བུ་ཡིན་ནོ་ཞེས་བྱ་བ་
འདི་ཡིན་ནོ། ། དེ་བས་ན་འདི་འབྲས་བུའི་རྣམ་པར་རྟོག་པ་གསུམ་
པར་འགྱུར་རོ། །ཞེས་འབྱུང་བ་མདོ་སྡེ་བའི་ལུགས་སུ་འཆད་པའི་
ཁུངས་སུ་འདྲེན་པ་ནི་བློ་གྲོས་ཡང་བ་ཙམ་ཞིག་གོ་བར་བྱེད་པ་སྟེ།
འོ་ན་ཉི་མ་སྦས་པའི་ལུགས་ལ་ཡང་འདི་མདོ་ སྡེ་བའི་གྲུབ་མཐར་་
འཆད་དགོས་པར་འགྱུར་རོ། ། ཅིའི་ཕྱིར་ཞེ་ན། དེ་ཕྱིར་ཕྱི་རོལ་



176
གནའ་དཔེ་གཅེས་བསྡུས་དཔེ་ཚོགས།
གཞལ་ བྱ་ ལའང་། ། ཞེས་ སོགས་ ཀྱི་ འགྲེལ་ བར་ ཉི་ མ་ སྦས་ པས།
དེའི་ཕྱིར་ཕྱི་རོལ་གྱི་གཞལ་བྱ་ལ་ཡང་རང་ཉིད་ཉམས་སུ་མྱོང་བ་སྟེ་
རང་རིག་པ་ཉིད་འབྲས་བུར་རིགས་ཏེ། ཞེས་སོགས་འབྱུང་བའི་
ཕྱིར་རོ། །འགྲེལ་བ་དེ་གཉིས་ལ་རྣམ་རིག་པའི་ལུགས་སུ་སྦྱར་རུང་མི་
རུང་གི་ཁྱད་པར་ཅི་ཞིག་འདུག་པ་སྨྲོས་ཤིག ཡང་ཤཱཀྱ་བློས། ཇི་
ལྟར་ཕྱི་རོལ་གྱི་དོན་ལ་རང་རིག་པ་འབྲས་བུ་ཉིད་དུ་ཁས་ལེན་པ་དེ་
ལྟར་འཛིན་པའི་རྣམ་པ་ཚད་མར་ཁས་བླང་བར་བྱའོ། ། ཤེས་བྱ་ནང་
གི་ཡིན་པར་སྨྲ་བའི་ཕྱོགས་ཀྱི་དགོངས་པ་བསལ་བའི་ཕྱིར། ཡུལ་
སྣང་བ་འདིའི་ཚད་མ་ཡིན། །ཞེས་བྱ་བའི་གཞུང་འདི་ཡིན་ནོ། །ཕྱི་
རོལ་གྱི་དོན་དུ་སྨྲ་བ་ལ་རང་རིག་པ་འབྲས་བུ་ཡིན་ལ། རྟེན་པ་ནི་
ཡུལ་དུ་སྣང་བ་ཉིད་ཤེས་པ་འདིའི་ཚད་མ་ཉིད་ཡིན་གྱི་འཛིན་པའི་
རྣམ་པ་ནི་མ་ཡིན་ནོ། །ཞེས་འབྱུང་བས། རང་རིག་འབྲས་བུ་ཡིན་
ན་འཛིན་རྣམ་ཚད་མར་འགྱུར་རོ་ཞེས་དོགས་པ་བོ་ནི་ཤེས་བྱ་ནང་གི་
ཡིན་པར་སྨྲ་བའི་རྣམ་རིག་ པ་དང༌། དེའི་དོགས་པ་བསལ་བའི་
ཆེད་དུ། ཀུན་ལས་བཏུས་པར། ཡུལ་སྣང་བ་འདིའི་ཚད་མ་་་
ཡིན། ། ཞེས་དང༌། རྣམ་འགྲེལ་དུ། དེ་ཚེ་དོན་སྣང་འདི་ཉིད་
ནི། ། ཞེས་ སོགས་གསུངས་པ་འགྲེལ་བ་འདིའི་ལུགས་ སོ་ཞེས་ཟེར་
རོ། ། དེ་ནི་འགྲེལ་བའི་དོན་ཤིན་ཏུ་རྟོགས་སླ་བ་ལ་ཡང་བློ་གྲོས་ཀྱི་
འཇུག་པ་རྣམ་པར་འཐོམས་པའི་འབྲེལ་མེད་ཀྱི་ཚིག་ཡིན་ནོ། །འདི་
ལྟར། དེ་ཕྱིར་ཕྱི་རོལ་གཞལ་བྱ་ལའང༌། ། རང་ཉིད་ཉམས་མྱོང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 177
འབྲས་ཡིན་རིགས། །ཞེས་རང་རིག་འབྲས་བུར་སྨྲས་པ་ལ། རང་
རིག་ཅེས་ པའི་ ཐ་ སྙད་ ཀྱིས་ རང་ རིག་ མངོན་སུམ་ དུ་བཟུང་ནས།
རང་རིག་འབྲས་བུར་འཇོག་ན་ཤེས་བྱ་ནང་གི་ཡིན་པར་སྨྲ་བའི་་་
ཕྱོགས་ཀྱི་རང་རིག་གི་ཚད་འབྲས་གོང་དུ་བཤད་མ་ཐག་པ་དེ་ལ་རང་
རིག་འབྲས་བུར་བྱས་པའི་ཚེ། འཛིན་རྣམ་ཚད་མར་བྱས་པ་བཞིན་
དུ་འདིར་ཡང་འཛིན་རྣམ་ཚད་མར་བྱ་དགོས་པར་འགྱུར་རོ་སྙམ་དུ་
དོགས་པ་བསལ་བའི་ཕྱིར་དུ། རྣམ་རིག་པའི་ཕྱོགས་ཀྱི་འབྲས་རྟོག་
སྔར་བཤད་ཟིན་པའི་སྐབས་ཀྱི་འབྲས་བུར་བཞག་པའི་རང་རིག་ནི་
རང་རིག་མངོན་སུམ་ཡིན་ཀྱང་འདིར་འབྲས་བུར་བཞག་པ་ནི་རང་གི་
བདག་ཉིད་དུ་གྱུར་པའི་སྔོ་སོགས་རིག་པ་ལ་བྱེད་པས་གཟུང་རྣམ་
ཚད་མར་བྱ་དགོས་སོ་ཞེས་གཞུང་དེ་དག་གིས་གསུངས་པར་སྟོན་པ་
ཡིན་ལ། ལྷ་དབང་བློས་ཀྱང༌། དེ་ཚེ་དོན་སྣང་ཡུལ་དུ་སྣང་བའི་
ཤེས་པ་འདི་ཉིད་ནི་ཚད་མ་ཡིན། ཡོད་དུ་ཟིན་ཀྱང་ནི་འཛིན་པ་
དག་ཤེས་པའི་སྟེ་རྣམ་པར་རིག་པ་ཙམ་གྱི་ཕྱོགས་བཞིན་ནོ། །ཕྱི་རོལ་
དོན་གཞལ་བྱ་ཉིད་དུ་འདོད་པ་དག་ལ་ཚད་མ་ཉིད་ལྟོས་མེད་ཡིན་ཏེ།
ཞེས་པ་ཡང་སྔར་རྣམ་རིག་པའི་ཕྱོགས་ཀྱི་ཚད་འབྲས་བཤད་པ་ལ་
འཛིན་རྣམ་ཚད་མར་བཤད་པ་བཞིན་དུ། འདིར་གཞན་གྱིས་ཕྱི་
རོལ་དོན་དུ་འདོད་པའི་སྔོ་སོགས་གཞལ་བྱར་བྱས་པའི་ཚེ་འཛིན་རྣམ་
དེ་ཉིད་འཇལ་བྱེད་ཀྱི་ཚད་མར་འགྱུར་བ་ཉིད་ལ་ལྟོས་པ་མེད་དེ་ཞེས་
བྱ་བའི་དོན་ཡིན་ནོ། ། དོགས་པ་ཇི་ལྟ་བུ་སེལ་བའི་ཚུལ་འདི་ནི། ལྷ་



178
གནའ་དཔེ་གཅེས་བསྡུས་དཔེ་ཚོགས།
དབང་བློས། ཕྱི་རོལ་ གྱི་དོན་མེད་ པ་ ཡང་བློ་ གཉིས་ སུ་ སྣང་ སྟེ།
ཞེས་བྱ་བ་ལ་སོགས་པས་རང་རིག་པ་འབྲས་བུ་ཡིན་པར་དཔྱོད་པ་ན་
ཇི་ལྟར་འཛིན་པའི་རྣམ་པ་ཚད་མ་ཉིད་ཡིན་པར་འདོད་པ་འཆད་
པར་འགྱུར་བ་དེ་ལྟར། ཕྱི་རོལ་གྱི་དོན་གཞལ་བྱ་ལ་ཡང་རང་རིག་
པའི་ངོ་བོ་ཉིད་ཀྱི་འབྲས་བུར་འདོད་ན་འཛིན་པའི་རྣམ་པ་ཉིད་ཚད་
མ་ཡིན་ནོ་ཞེས་དོགས་པར་འགྱུར་བ་དེ་ལྟར་ན་དེ་དག་བསལ་བའི་
ཕྱིར། ཞེས་བཤད་པས་གསལ་བར་བསྟན་ལ། ཕྱི་རོལ་གྱི་དོན་
མེད་པ་ཡང་བློ་གཉིས་སུ་སྣང་སྟེ། ཞེས་བྱ་བ་ནི། ཀུན་ལས་བཏུས་
ཀྱི་འབྲས་རྟོག་གཉིས་པའི་མདོ་ཚིག་ཡིན་ནོ། །གཞན་ཡང་ཚད་མ་
མདོར། ཡུལ་གྱི་སྣང་བ་ཉིད་འདིའི་ཚད་མ་དེའི་ཚེ་ཤེས་པ་རང་
རིག་པ་ཡིན་ཡང་། ཞེས་སོགས་ཀྱི་འགྲེལ་བཤད་དུ་རྒྱལ་དབང་བློས།
ཕྱི་རོལ་ གཞལ་ བྱ་ ལ་ རང་ རིག་ པ་ འབྲས་ བུར་ འཇོག་ པ་ ན་ ཡང་།
ཡུལ་གྱི་སྣང་བ་ཉིད་ཁོ་ན་ཤེས་པའི་ཚད་མར་འདོད་ཀྱི་རྣམ་པར་རིག་
པ་ཙམ་ཉིད་བཞིན་དུ་འཛིན་པའི་རྣམ་པ་ནི་མ་ཡིན་ནོ། །ཞེས་བཤད་
པའི་དོན་ཡང་ཇི་སྐད་སྨྲས་པ་དེ་ཁོ་ན་བཞིན་དུ་ཤེས་པར་བྱའོ། །དེས་
ན་ལྷ་ ཤཱཀ་གི་ལུགས་ལ་དེ་ལྟར་སྨྲ་བ་ནི་འགྲེལ་ཚིག་གཅིག་པོ་འདིའི་
དོན་ལ་རྨོངས་པ་འབའ་ཞིག་གིས་ཡིན་ཀྱང་། ལྷ་ཤཀ་གི་ལུགས་ཀྱི་
འབྲས་རྟོག་འདི་མདོ་ སྡེ་བའི་ལུགས་སུ་འདོད་ན་སྐབས་འདིར་སྔོ་
སོགས་རྟོགས་པའི་ཚད་མས་ཕྱི་རོལ་ཏུ་གྱུར་པའི་སྔོ་སོགས་རྟོགས་པ་
ཡིན་པ་ཀུན་ལས་བཏུས་དང་རྣམ་འགྲེལ་གཉིས་ ཀའི་འབྲས་ རྟོག་་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 179 །
གསུམ་པའི་གཞུང་གི་དོན་དུ་འདོད་དགོས་ལ་དེ་ལྟར་འདོད་ན་འགྲེལ་
བ་རང་ཉིད་ལ་ཁས་བླངས་དངོས་སུ་འགལ་བའི་ཉེས་པས་རེག་པར་
འགྱུར་ཏེ། ཤཱཀྱ་བློས། དེ་བས་ན་འོག་ནས་ཚད་མ་ཀུན་ལས་
བཏུས་པའི་གཞུང་ལ་ཕྱི་རོལ་གྱི་དོན་རྟོགས་པ་འབྲས་བུར་རྣམ་པར་
བཞག་པ་དེ་འདྲ་བ་ཡོད་པ་མ་ཡིན་ནོ། །ཞེས་པས་འབྲས་རྟོག་དང་བོ་
རྫོགས་པའི་འོག་ནས་ཕྱི་རོལ་དོན་དུ་གྱུར་པའི་གཞལ་བྱ་རྟོགས་པ་
འབྲས་བུར་བཞག་པའི་ཀུན་ལས་བཏུས་ཀྱི་གཞུང་མེད་པར་དངོས་སུ་
བཤད་པའི་ཕྱིར་རོ། །གཞན་ཡང་། གང་ཕྱིར་ཇི་ལྟར་དོན་དེ་ནི། །
གནས་པ་དེ་ལྟར་དེ་རབ་གསལ། །ཞེས་པའི་འགྲེལ་བར་ལྷ་དབང་
བློས། ཅི་ལྟ་ ཅི་ལྟར་སྟོན་པ་དེ་ལྟ་དེ་ལྟར་དོན་གྱི་གནས་ ཐབས་་་
རྟོགས་པ་དེའི་ཕྱིར་དོན་གྱི་གནས་ཐབས་རྟོགས་པའི་ངོ་བོ་ནི་རང་
རིག་པའི་རང་བཞིན་ཡིན་ནོ། ། ཞེས་སྐབས་འདིར་རང་རིག་འབྲས་
བུར་བཤད་པ་ནི་ཤེས་པ་རང་གི་ངོ་བོ་ལ་འཛིན་རྣམ་རང་རིག་ཏུ་སོང་
བ་ལྟ་བུ་ལ་མི་བྱེད་ཀྱི་དོན་སྔོ་སོགས་ཀྱི་གནས་ཐབས་རིག་པ་ལ་བྱེད་
པར་བཤད་པས། སྔོ་སོགས་སྔོ་འཛིན་མིག་ཤེས་སོགས་ཀྱི་བདག་
ཉིད་ཡིན་པ་སྔོ་སོགས་ཀྱི་གནས་ཐབས་ཏེ་གནས་ཚོད་ཡིན་པ་དང་།
རང་གི་བདག་ཉིད་དུ་གྱུར་པའི་སྔོ་སོགས་རིག་པས་རང་རིག་འབྲས་
བུ་ཞེས་ཐ་སྙད་བྱས་པར་ཤིན་ཏུ་གསལ་ལ། སྔོན་པོའི་གཟུང་རྣམ་
རིག་པས་རང་རིག་འབྲས་བུར་བཤད་པ་འགྲེལ་བ་འདིའི་ལུགས་སུ་སྨྲ་
བའང་འདིས་སུན་ཕྱུང་སྟེ། སྔོན་པོའི་གཟུང་རྣམ་ཤེས་པའི་བདག་



180 གནའ་དཔེ་གཅེས་བསྡུས་དཔེ་ཚོགས།
ཉིད་ཡིན་ པ་དང་སྔོན་པོའི་གཟུང་རྣམ་ གང་ཡང་སྔོན་པོའི་གནས་
ཐབས་དང་གནས་ཚོད་དུ་འོང་དོན་མེད་པའི་ཕྱིར་རོ། ། ཡང་ ལྷ་་་
དབང་བློས། དོན་གནས་དེ་ཡི་བདག་ཉིད་ཕྱིར། ། རང་རིག་ཡིན་
ཡང་དོན་རིག་འདོད། །ཅེས་བསྟན་ནས། དེའི་འགྲེལ་བར། དེ་
ལྟར་ན་དོན་གནས་འདི་ཡི་བདག་ཉིད་ཕྱིར། དོན་དམ་པར་ནི་རང་
རིག་ཡིན་ཡང་འོན་ཀྱང་ཆ་འདི་ཙམ་གྱི་ཉེ་བར་བཏགས་ནས་དོན་
རིག་འདོད། ཅེས་མིག་ཤེས་ཀྱིས་རིག་པའི་སྔོན་པོ་དོན་དམ་པར་
མིག་ཤེས་དེའི་རང་གི་བདག་ཉིད་ཡིན་པ་དང༌། འོན་ཀྱང་རྣམ་པ་
ཤར་བ་མྱོང་བའི་རྗེས་སུ་འབྲངས་ནས་འདོད་མི་འདོད་ཀྱི་གཟུགས་
མཐོང་བར་འཇོག་པའི་ཆ་འདི་ཙམ་གྱིས་ཉེ་བར་བཏགས་པ་སྟེ་ ཐ་
སྙད་པའི་ཤེས་པས་དེ་ལྟར་ཐ་སྙད་བྱེད་པའི་རྗེས་སུ་འབྲངས་ནས་
དོན་སྔོ་སོགས་རིག་པར་འདོད་དོ། །ཞེས་བཤད་པ་ནི་ཤིན་ཏུ་གསལ་
གྱི། མདོ་སྡེ་བའི་ལུགས་ལ་སྔོན་པོ་རིག་པ་དང་སྔོན་པོའི་གཟུང་
རྣམ་རིག་པ་དང་ཤེས་པ་རང་གི་ངོ་བོ་རིག་པ་རྣམས་ལ་དོན་དམ་དང་
ཀུན་རྫོབ་ཀྱི་ཁྱད་པར་ཡོད་པར་འགྲེལ་བྱེད་མཁས་པ་འདི་དག་སུ་
ཡང་མི་འདོད་དོ། ། ཡང་ལྷ་དབང་བློས། གལ་ཏེ་འདི་ལྟར་ཅིའི་
ཕྱིར་རང་རིག་པ་འབྲས་བུར་བརྗོད་ཅེ་ན། བཤད་པ། བདེན་ཏེ་
འོན་ཀྱང་ཕྱི་རོལ་གྱི་དོན་གཞལ་བར་བྱ་བ་ལ་ཡང་རང་རིག་འབྲས་བུ་
ཡིན་པར་བཤད་པ་གང་ཡིན་པ་དེ་ནི། རང་གི་ངོ་བོ་དཔྱད་པ་ན།
སྐབས་སུ་སྟེ། དངོས་པོའི་རང་བཞིན་དཔྱོད་པ་ན་དོན་མྱོང་བའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 181
རང་བཞིན་བཤད་པ་ཡིན་ནོ། ། ཅིའི་ཕྱིར་ཞེ་ན། དོན་མྱོང་དེ་་
བདག་ཉིད་ཕྱིར་རོ། །རང་རིག་པའི་རང་བཞིན་ཉིད་ཡིན་པའི་རྒྱུའི་
ཕྱིར་རོ། ། ཞེས་བཤད་དེ། སྔོ་སོགས་ཀྱི་དངོས་པོའི་རང་བཞིན་
སེམས་པའི་རིགས་པས་དཔྱོད་པ་ན་དོན་སྔོ་སོགས་ནི་མྱོང་བ་རང་
ཉིད་མཐོང་བའི་ཤེས་པའི་རང་བཞིན་དུ་བཤད་པ་ཡིན་ནོ། ། ཞེས་
པའི་དོན་ཡིན་གྱི། ཤེས་པ་རང་གི་ངོ་བོ་རིག་པའི་རང་རིག་མངོན་
སུམ་དང་། གཟུང་རྣམ་ཤེས་པའི་བདག་ཉིད་ཡིན་པ་སོགས་ཡུལ་སྔོ་
སོགས་ཀྱི་རང་བཞིན་སེམས་པའི་རིགས་པས་དཔྱོད་པར་ཤེས་རིག་
དང་ལྡན་པ་སུ་ཞིག་ཁས་ལེན། གཞན་ཡང་། དེ་དང་འདྲའམ་
གཞན་འདྲའང་རུང༌། །ཞེས་སོགས་ཚིགས་བཅད་གཉིས་འབྲས་རྟོག་
གསུམ་པའི་གཞུང་དུ་ལྷ་དབང་བློས་གསལ་བར་བཤད་པའི་ཚུལ་གོང་
དུ་དྲངས་ཟིན་པ་ལྟར་ཡིན་ལ། དེ་ཉིད་འཆད་པ་ན་ལྷ་དབང་བློས།
གལ་ཏེ་དོན་ཇི་ལྟ་བ་བཞིན་དུ་ཉམས་སུ་མྱོང་བ་མེད་པ་དེའི་ཚེ། དེ་
ལ་ལྟོས་པ་མེད་པ་རང་གི་བག་ཆགས་སད་པ་ལས་བྱུང་བའི་ཤེས་པའི་
ཕྱི་རོལ་གྱི་དོན་ཡོད་དོ་ཞེས་བྱ་བ་དེ་ཉིད་གང་ལས་ཡིན་ཞེ་ན། ཞེས་
ཕྱོགས་སྔ་མ་བཀོད་དེ། འབྲས་ རྟོག་གསུམ་པའི་གཞུང་གོང་མ་་་
རྣམས་ཀྱིས་དབང་བོའི་མངོན་སུམ་ལ་དོན་སྔོ་སོགས་ཀྱིས་རང་ཇི་ལྟ་
བའི་རྣམ་པ་གཏད་པའི་དབང་གིས་དོན་ཇི་ལྟར་གནས་པ་ལྟར་སྣང་
བ་བཀག་ནས་བག་ཆགས་ཀྱི་དབང་གིས་བྱུང་བའི་རྣམ་པ་ཤར་བ་
ཙམ་གྱི་ཤེས་པར་བཤད་པ་དང་། ཕྱི་རོལ་གྱི་དོན་གཞལ་བྱར་ཡོད་



182 གནའ་དཔེ་གཅེས་བསྡུས་དཔེ་ཚོགས།
ན་ཡང་ཞེས་ཀྱང་སྨྲས་པ་ལ། རྣམ་པ་འཆར་ཚུལ་དེ་ལྟར་ཡིན་ན་
ཤེས་པའི་ཡུལ་ཕྱི་རོལ་ཡོད་པར་ཇི་ལྟར་འགྱུར་ཞེས་འདྲི་བའི་ཚིག་ཏུ་
བྱས་པའོ། །དེ་དང་འདྲའམ་ཞེས་སོགས་ཚིགས་བཅད་དང་བོས་དེའི་
ལན་འདེབས་པ་ན། དོན་ཇི་ལྟ་བ་དང་འདྲའམ་མི་འདྲ་ཡང་རུང༌
དབང་ཡིད་ཡོད་ཀྱང་རེས་འགའ་མི་སྐྱེ་བས་དབང་ཡིད་ལས་གཞན་
པའི་དབང་ཤེས་ཀྱི་རྒྱུ་ཡོད་ལ་དེ་ཡང་དོན་ཉིད་ཡིན་པས་རྒྱུ་མཚན་དེ་
ཙམ་གྱི་དབང་དུ་བྱས་ནས་ཕྱི་དོན་གཞལ་བྱར་འདོད་དོ་ཞེས་ལན་
བཏབ་ནས། དོན་གྱིས་རང་ཇི་ལྟ་བའི་རྣམ་པ་མ་གཏད་ཀྱང་རྒྱུ་
ཡིན་པ་ཙམ་གྱིས་ཕྱི་དོན་གཞལ་བྱར་བྱེད་པ་དེ་ལྟ་བུ་གཞན་མདོ་སྡེ་
བས་རྩ་བའི་གྲུབ་མཐའ་ལ་མི་འདོད་ཀྱང་། དོན་གྱིས་རང་ཇི་ལྟ་
བའི་རྣམ་པ་འཇོག་པ་གོང་དུ་བཀག་མ་ཐག་ཡིན་པས་དེའི་སྒོ་ནས་ཕྱི་
དོན་གཞལ་བྱར་འདོད་པ་རིགས་པས་ཁེགས་པའི་ཕྱིར་ད་ནི་རང་ཇི་
ལྟ་བའི་རྣམ་པ་མ་བཞག་ཀྱང་རྒྱུ་ཡིན་པ་ཙམ་གྱི་སྒོ་ནས་ཕྱི་དོན་གཞལ་
བྱར་འདོད་དགོས་སོ་ཞེས་གཞན་མདོ་སྡེ་བ་ཕྱི་དོན་གཞལ་བྱར་འདོད་
པ་ལ་དགག་པ་བསྟན་པའི་ཆེད་དུ་ལན་འདེབས་ལུགས་དེ་ལྟར་མཛད་
པར་བཤད་དེ། ཇི་སྐད་དུ་ལྷས། འདོད་པ་དང་མི་འདོད་པ་ཉིད་
ལ་སོགས་པའི་ཤེས་པའི་རྣམ་པ་ཇི་འདྲ་བ་སྣང་བར་འགྱུར་བ། དེ་
འདྲ་བའི་དོན་འགྱུར་བའམ། མི་འདྲ་བའི་འགྱུར་རོ་ཞེས་དཔྱོད་པ་
བོར་ནས། ཅི་ལྟར་དེ་ལས་གཞན་པའི་རྐྱེན་ཉེ་བ་ན་ཡང་དེ་མེད་ན་
ཡང་ཤེས་པ་མེད་པའི་ཕྱིར་དབང་བོ་ལ་སོགས་པ་ཤེས་པའི་རྒྱུ་ཡིན་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 183
དེ་ལྟར་རེ་ཞིག་དོན་ཡང་རྒྱུ་ཡིན་ནོ། །ཤེས་པའི་ཞེས་བྱ་བའི་དབང་དུ་
བྱས་ནས་དོན་ནི་གཞལ་བྱ་ཉིད་དུ་འདོད། དེ་ཡང་གཞན་མི་འདོད་
མོད་ཀྱི་དགག་པར་བཞེད་ནས་བསྟན་པ་ཡིན་ནོ། །འདིར་དེ་ལྟ་བུར་
གྱུར་པའི་རྣམ་པར་ཤེས་པ་བསྐྱེད་པའི་རྟེན་དུ་གྱུར་པ་འགོག་པ་མ་
ཡིན་ན་གང་གིས་ན་དེ་ལྟར་ལན་དུ་འགྱུར། ཞེས་སོ། ། ཕྱི་དོན་་
གཞལ་བྱ་ཡིན་པ་འགོག་པ་དང་དབང་ཤེས་ཀྱི་ཡུལ་སྔོ་སོགས་དབང་
ཤེས་སྐྱེ་བའི་རྟེན་དུ་གྱུར་པ་འགོག་པ་དང༌། ཕྱི་དོན་གཞལ་བྱར་སྨྲ་
བའི་ཕྱོགས་གཞན་འདོད་ཡིན་པ་ཚིག་ཟུར་ཕྱིན་པ་འདི་ལྟར་གསུངས་
ཀྱང་བཟློག་ཏེ་སྨྲ་བ་ནི་ཧ་ཅང་ཐལ་བ་གཏམ་དུ་བྱེད་པའོ། ། དེ་ལ་
ཟུར་ན་གནས་པའི་རྒོལ་པས་སྨྲས་པ་ཇི་ལྟར་ཞེས་སོགས་ཏེ། དོན་
དེ་ཇི་ལྟ་བའི་རྣམ་པ་ཤར་བ་མ་ཡིན་ཀྱང་ཕྱི་དོན་དེ་གཟུང་དོན་དུ་བྱས་
ནས་ཇི་ལྟར་འཛིན་ཏེ་དེ་འདྲ་མི་སྲིད་དོ་ཞེ་ན། ཞེས་པའི་དོན་དུ་
འགྲེལ་བ་ངེར་བཤད་ལ། དེ་ལ་ལན་འདེབས་པ་ན་ལྷས། བདེན་
ཏེ། ངས་ཀྱང་དེ་འདྲ་མི་ཤེས་ཏེ། དེ་སྐད་དུ་བརྗོད་པ་ནི་བདེན་
མོད་ཀྱི། འོན་ཀྱང་ངས་ཀྱང་དེ་ཇི་ལྟར་སྣང་བ་བཞིན་དུ་མེད་པ་
ཉིད་ཀྱི་ཕྱིར་མི་རིག་གོ། འདིས་ནི་འདོད་པ་གྲུབ་པར་བཤད་དོ། །
ཞེས་བཤད་དེ། དེའི་དོན་ནི། ངས་ཀྱང་དབང་ཤེས་ཕྱི་དོན་་་་
འཛིན་པར་མི་རིག་ཅིང་མི་ཤེས་ཞེས་པ་དང༌། ཕྱི་དོན་གཞལ་བྱར་
མི་འཐད་པར་ཐལ། དབང་ཤེས་ལ་ཡུལ་སྔོ་སོགས་ཇི་ལྟར་སྣང་བ་
ལྟར་མ་གྲུབ་པའི་ཕྱིར། ཞེས་ཟུར་ན་གནས་པའི་རྒོལ་པས་སྨྲས་པ་



184
གནའ་དཔེ་གཅེས་བསྡུས་དཔེ་ཚོགས།
ལ་བདེན་ ཁ་བྱིན་པས་ནི། ཕྱི་རོལ་དོན་ནི་ཡོད་ན་ཡང་། ། ཞེས་
སོགས་ཀྱི་དོན་ཇི་ལྟ་བའི་རྣམ་པ་གཏོད་པ་བཀག་པ་དེ་དག་འདིར་ཕྱི་
དོན་གཞལ་བྱ་ཡིན་པ་འགོག་པའི་རིགས་པར་ཡང་བསྟན་པ་ཡིན་ལ།
གཞུང་དེ་དག་རང་གི་སྐབས་སུ་ནི་གོང་དུ་ཕྱི་དོན་རིག་པ་འབྲས་བུར་
མི་འཐད་པའི་རྒྱུ་མཚན་དུ་སྦྱར་ནས། གཞལ་བྱའི་དཔྱད་པ་རེ་ཞིག་
བཏང་སྙོམས་སུ་མཛད་ཅིང་། དེ་ལྟར་འབྲས་བུ་དང་ཚད་མའི་་
དོགས་པ་དཔྱད་ཟིན་པའི་སྐབས་འདིར་གཞལ་བྱ་ལ་དཔྱད་པ་ཡིན་
ནོ། །འདོད་བ་གྲུབ་པར་བཤད་དོ། །ཞེས་པ་ནི། རྣམ་རིག་པ་རང་
གི་འདོད་པ་གྲུབ་པར་བཤད་དོ། །ཞེས་པ་དང༌། ངས་ཀྱང་ཞེས་པ་
ཡང་རྣམ་རིག་པ་ངས་ཀྱང་ཞེས་པའི་དོན་ཡིན་གྱི། དོན་སྨྲ་བ་ངས་
ཀྱང་ཕྱི་དོན་གཞལ་བྱ་ཡིན་པ་དེ་འདྲ་མི་ཤེས་སོ་ཞེས་ཤེས་རིག་དང་
ལྡན་པ་སུ་ཞིག་འཆད། ལྷས་འབྲས་རྟོག་གསུམ་པའི་ གཞུང་དུ་་་
དངོས་སུ་བཤད་པ་འདི་དག་ལ་འཆད་ཚུལ་འདི་ལྟར་མཛད་པའི་ཕྱིར།
འབྲས་རྟོགས་གསུམ་པ་མདོ་སྡེ་བའི་གྲུབ་མཐར་འཆད་པ་ལྷ་ཤྰཀ་གི་
ལུགས་སུ་འདོད་པ་ནི། གནས་མ་ ཡིན་པ་ལ་ལོག་པར་རྟོག་པ་་་
འཆད་པར་བྱེད་པའོ། ། གཞན་ཡང་། འབྲས་རྟོག་འདིར་གཞུང་
དང་ལྷའི་འགྲེལ་བས་དབང་ཤེས་ལ་ཡུལ་གྱི་དོན་ཇི་ལྟ་བའི་རྣམ་པ་
གཏད་པ་དང་དོན་ཇི་ ལྟ་བར་སྣང་བ་ གཞུང་བཙུགས་ནས་བཀག་
བཞིན་དུ་ཡང་དེ་དག་དོན་སྨྲ་བའི་ལུགས་སུ་འོང་བའི་གོ་སྐབས་ག་ལ་
ཡོད། འབྲས་རྟོག་འདིའི་གཞུང་རྩ་བ་དང་འགྲེལ་བ་འགྲེལ་བཤད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 185
ཐམས་ཅད་དུ་ཕྱི་རོལ་གྱི་དོན་ཡོད་ཅེས་པ་དང་། ཕྱི་དོན་གཞལ་བྱ་
ལ་ཞེས་པའི་ཚིག་གང་སྨོས་ ཐམས་ ཅད་དུ་ཡང་སྒྲ་དང་བཅས་པ་་་
འབའ་ཞིག་རྣམ་པ་ཐམས་ཅད་དུ་སྨོས་ལ། མདོ་སྡེ་བའི་གཞུང་གི་
སྐབས་གཞན་གང་དུ་ཡང་རྩ་འགྲེལ་ཐམས་ཅད་དུ་དེ་ལྟར་ཡང་སྒྲ་མི་
སྨོས་པའི་དོན་གང་ཡིན་པ་སྨྲོས་ཤིག འདིར་དེ་ལྟར་ཡང་སྒྲ་རེ་རེ་
ཞིང་སྨོས་པས་ཀྱང༌། ཕྱི་རོལ་གྱི་དོན་ཡོད་དུ་ཆུག་ཀྱང་འབྲས་བུ་ནི་
རང་རིག་པར་འཐད་ཅེས། རེ་ཞིག་འབྲས་བུ་ལ་དཔྱོད་པའི་སྐབས་
སུ་ཕྱི་དོན་དུ་གྱུར་པའི་གཞལ་བྱ་ཡོད་པ་བརྟག་པ་མཐའ་བཟུང་དུ་
མཛད་པའམ། མདོ་སྡེ་བ་ཁྱོད་ཕྱི་རོལ་ ཏུ་འདོད་པའི་སྔོ་སོགས་
གཞལ་བྱར་བྱས་པ་ལ་ཡང་ཞེས་འཆད་པའི་ཆེད་དུ་ཡང་སྒྲ་སྨོས་པ་
གདོན་མི་ཟ་ལ། ་ སྔོན་པོ་ཕྱི་རོལ་ཡིན་པ་བརྟག་པ་མཐའ་བཟུང་
ཡིན་པར་བྱས་ཀྱང་སྔོན་པོ་གཞལ་བྱ་ཡིན་པ་བརྟག་པ་མཐའ་བཟུང་
དུ་བྱེད་པ་མིན་ནོ། ། དེ་ལྟར་ ལྷ་ ཤཱཀ་གི་བཞེད་པ་ཇི་ལྟ་བུ་ཡིན་པ་
གསལ་བར་བཤད་ཟིན་ཏོ། །
དེ་བཞིན་དུ་སློབ་དཔོན་ཆོས་མཆོག་གི་འགྲེལ་བའི་ལུགས་ལ་ནི་
དེ་བས་ཀྱང་འབྲས་རྟོག་འདི་མདོ་སྡེ་བའི་ལུགས་ཀྱི་རྣམ་གཞག་ཏུ་
འཆད་པའི་གནས་མེད་དེ། འདི་ལྟར་འབྲས་བུ་ལ་དོགས་པ་གཅོད་
པའི་གནས་སྐབས་སུ་དབང་ཤེས་ལ་དོན་ཇི་ལྟར་གནས་པ་བཞིན་དུ་
དོན་གྱི་དབང་གིས་གནང་བ་བཀག་ནས་བག་ཆགས་ཀྱི་དབང་གིས་
གནང་བར་ཡང་ཡང་རྒྱས་པར་སྒྲུབས་པའི་ཕྱིར་ཏེ། གཞན་དུ་ན།



186
གནའ་དཔེ་གཅེས་བསྡུས་དཔེ་ཚོགས།
འདིར་འགའ་ཞིག་ནི་འགའ་ཞིག་གི། བག་ཆགས་སད་པའི་རྒྱུར་
འགྱུར་བ། ། དེ་ཕྱིར་བློ་ནི་རྣམ་ངེས་ཀྱི། ། ཕྱི་རོལ་དོན་ལྟོས་མ་ཡིན་
ནོ། །ཞེས་བྱ་བ་ཡང་མདོ་སྡེ་བའི་ལུགས་ལ་ཡང་མི་འགལ་བར་འགྱུར་
རོ། །ཚད་འབྲས་ཡུལ་ཐ་དད་པ་སྤང་བའི་སྐབས་སུ་ཡང་། ཐ་སྙད་
ཀྱི་རྣམ་གཞག་བྱེད་པའི་ཤེས་པས་དོན་རིག་པར་ཞེན་པའི་ཡུལ་དེ་
རང་བཞིན་སེམས་པའི་ཤེས་པས་དཔྱད་པ་ན་ཤེས་པ་རང་གི་བདག་
ཉིད་རིག་པ་ཡིན་པར་གསལ་བར་བཤད་པའི་ཕྱིར་དང་། གཞལ་བྱ་
ལ་དཔྱད་པའི་སྐབས་སུ། དབང་མངོན་གྱི་གཞལ་བྱ་ཕྱི་རོལ་དོན་དུ་
སྨྲ་བ་ལ་སྐྱོན་ཡོད་ཅིང་ རང་ལུགས་ལ་མེད་པར་དངོས་སུ་གསུངས་
པའི་ཕྱིར་ཕྱི་རོལ་གྱི་དོན་རང་ལུགས་ལ་ཁས་ལེན་པའི་གྲུབ་མཐའི་
ལུགས་སུ་འགྱུར་བའི་གོ་སྐབས་ལྟ་ག་ལ་ཡོད། འདི་ནི་གོ་བདེ་བར་
དོན་བསྡུས་པ་སྟེ། དོན་དེ་དག་ཇི་ལྟར་བཤད་ཚུལ་ནི་ད་ལྟ་ཉིད་དུ་
ཚིག་དོན་བཤད་ པས་རྟོགས་པར་འགྱུར་རོ། ། དེ་ཡང་ཛྷན་ཤིས་་་་་
འབྲས་རྟོག་གསུམ་པའི་སྐབས་སུ་ཡང་སྔོན་པོ་སྔོ་འཛིན་མིག་ཤེས་ཀྱི་
དམིགས་རྐྱེན་ཡིན་པར་བཤད་པ་ཙམ་མ་གཏོགས། ཚད་མ་མདོ་
དང་རྣམ་འགྲེལ་ངེས་ཀྱི་འགྲེལ་བ་འགྲེལ་བཤད་སུའི་ལུགས་ལའང་
འབྲས་རྟོག་གསུམ་པ་རྣམ་རིག་པའི་ལུགས་སུ་བྱེད་པ་ལ་ཁྱད་པར་
མེད་དོ་ཞེས། རྗེ་ཐམས་ཅད་མཁྱེན་པ་ཉིད་ཀྱིས་སློབ་མའི་ཚོགས་ཀྱི་
དབུས་སུ་ལན་གཅིག་མ་ཡིན་པར་འདོམས་པར་མཛད་པ་ནི་ཇི་ཙམ་
བརྟགས་ཀྱང་རྣམ་པ་གཞན་དུ་བྱ་བར་མི་ནུས་པའི་རྗེས་སུ་བསྟན་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 187
བླ་ན་མེད་པར་ཚད་མས་གྲུབ་པ་ཉིད་དོ། ། ཀུན་ལས་བཏུས་ཀྱི་རང་
འགྲེལ་གྱི་འབྲས་རྟོག་གསུམ་པའི་མཚམས་སྦྱར་ལ། གང་གི་ཚེ་ཕྱི་
རོལ་གྱི་དོན་འབའ་ཞིག་གཞལ་བྱར་བྱེད་པ་དེའི་ཚེ་ནི། ཞེས་འབྱུང་
བ་ལ། ། འབའ་ཞིག་ཅེས་ པའི་དོན་དང་ ཐ་སྙད་གང་ཡང་འགྲེལ་་་
བཤད་ན་མེད་ལ། རང་འགྲེལ་རྐྱང་བའི་འགྱུར་རྙིང་ནི། དབང་
ཕྱུག་སྡེའི་མཆན་བུ་དཀྱུས་སུ་ཤོར་བའི་རྒྱ་དཔེ་མ་དག་པ་ལས་བསྒྱུར་
བར་སྔ་མ་དག་ལ་གྲགས་པ་ལྟར་གྱི་སྐྱོན་མང་དུ་ཡོད་པར་མངོན་པས་
འགྲེལ་བཤད་དང་བསྟུན་ནས་ལེགས་པར་དཔྱད་པའི་རྗེས་སུ་་་་་
འབྲངས་ཏེ་རྩ་བའི་དོན་བཤད་དགོས་ སོ་ཞེས་ཀྱང་རྗེ་ ཐམས་ ཅད་
མཁྱེན་པ་གསུང་ཞིང༌། ཆོས་གྲགས་ཀྱི་གཞུང་འདི་དག་གི་དོན་
འགྲེལ་བ་ལ་སློབ་དཔོན་ཆོས་མཆོག་འཁྲུལ་མེད་ཀྱི་ཚད་མར་བྱའོ་ཞེས་
ལན་གཅིག་མ་ཡིན་པར་གསུང་ངོ༌། །
བཞི་བ་གཞུང་རྩ་འགྲེལ་གྱི་ཚིག་དོན་བཤད་པ་ནི། ཐོག་མར་
རྣམ་ངེས་ཀྱི་འབྲས་རྟོག་གསུམ་པའི་འགྲེལ་བ་འཐད་ལྡན་གྱི་ཚིག་དོན་
བཤད་པ་ལ་འཇུག་པར་བྱ་སྟེ། དེ་ཡང་གཞལ་བྱ་ལ་དགོས་སུ་་་
དཔྱོད་ པ་ རེ་ ཞིག་ བཞག་ ནས་ ཕྱི་རོལ་ གྱི་ དོན་ ཡོད་ དུ་ ཆུག་ ཀྱང་།
དོན་གྱིས་དབང་ཤེས་ལ་རང་ཇི་ལྟ་བའི་རྣམ་པ་གཏད་པའི་སྒོ་ནས་
རིག་པ་འབྲས་བུ་ཡིན་པའི་དོགས་པ་དང་བོར་བཅད་དེ། ཤེས་པ་
རང་གི་བདག་ཉིད་དུ་གྱུར་པའི་ཡུལ་རིག་པ་འབྲས་བུར་འཐད་དོ་
ཞེས་རིགས་པས་གཏན་ལ་ཕབ་ནས་འབྲས་བུ་ལ་དཔྱད་ཅིང་། དེའི་



188
གནའ་དཔེ་གཅེས་བསྡུས་དཔེ་ཚོགས།
ཚེ་རང་གི་བདག་ཉིད་དུ་གྱུར་པའི་ཡུལ་རིག་པ་ལ་རང་རིག་ཅེས་པའི་
ཐ་སྙད་བྱས་པ་ལ་བརྟེན་ནས། རང་རིག་འབྲས་བུ་ཡིན་ན་སྔར་
རང་རིག་གི་ཚད་འབྲས་ཀྱི་སྐབས་སུ་བཤད་པ་ལྟར་འཛིན་རྣམ་ཚད་
མར་འགྱུར་རོ་སྙམ་པའི་དོགས་པ་བཅད་ནས་གཟུང་རྣམ་ཚད་མར་
བསྟན་པ་ན། དེ་ལྟར་ན་ཚད་མས་སྔོ་སོགས་གཞལ་ཅིང་འབྲས་བུ་
ལ་རང་རིག་པས་ཚད་འབྲས་ཡུལ་སོ་སོར་འགྱུར་རོ་སྙམ་པའི་དོགས་
པ་ལ། ཚད་མས་གང་གཞལ་བའི་དོན་དེ་ཐ་སྙད་པའི་ཤེས་པས་སྔོ་
སོགས་དོན་དུ་ཞེན་ཀྱང་རང་བཞིན་སེམས་པའི་བློས་ཤེས་པ་རང་གི་
བདག་ཉིད་དུ་གྲུབ་པས་སྐྱོན་མེད་པའི་ལན་འདེབས་ཤིང་། དོགས་
པ་གསུམ་པ་དེ་བསལ་ པའི་སྒོ་ནས་སྔོ་འཛིན་མིག་ཤེས་ སོགས་ ཀྱི་་་
གཟུང་རྣམ་ཚད་མས་སྔོ་སོགས་གཞལ་བའི་ཚེ་རང་གི་བདག་ཉིད་དུ་
གྱུར་པའི་སྔོ་སོགས་རིག་པའི་ཚད་མ་འབྲས་བུར་གྲུབ་པ་ན། དེའི་
འོག་ཏུ་གཞལ་བྱ་ལ་དགོས་སུ་དཔྱད་ནས་ཕྱི་རོལ་དོན་དུ་གྱུར་པའི་
གཞལ་བྱ་ཡོད་པ་མི་འཐད་པར་སྟོན་པར་མཛད་པས། དོགས་པ་
གཅོད་པའི་གཞུང་གི་གོ་རིམ་ནི་དེ་ལྟར་ཤེས་པར་བྱའོ། །དེ་ལ་དང་
བོར་འབྲས་བུ་ལ་དོགས་པ་བཅད་པ་ནི། ཇི་ལྟར་འཛིན་པའི་རྣམ་
པ་སྟེ། འཛིན་ཆར་སྣང་བའི་བདེ་སོགས་ཀྱི་རྣམ་པ་རང་རིག་གིས་
ཉམས་སུ་མྱོང་བའི་དབང་གིས་མྱོང་ཚུལ་དེའི་རྗེས་སུ་འབྲངས་ཏེ་དོན་
ཇི་ལྟ་བུ་རིག་པ་རྣམ་པར་འཇོག་གི དོན་ཇི་ལྟར་གནས་པའི་དབང་
གིས་མི་འཇོག་པ་དེས་ན། རྣམ་པར་ཤེས་པ་སྨྲ་བའི་ལུགས་ལ་ཤེས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 189
པ་གཞལ་བྱར་བྱས་པའི་ཚེ་རང་རིག་པ་ཁོ་ན་འབྲས་བུ་ཡིན་པར་སྔར་
བཤད་པ་དེ་བཞིན་དུ། ཕྱི་རོལ་གྱི་དོན་ཡོད་ཀྱང་རུང་མེད་ཀྱང་
རུང་ཁྱོད་ཀྱི་དོན་དུ་འདོད་པའི་སྔོ་སོགས་གཞལ་བྱར་བྱས་པའི་ཚེ་
ཡང་། རང་རིག་པ་ཇི་ལྟ་བ་བཞིན། ཞེས་བྱ་བ་ལ་སོགས་པའི་
རྣམ་པ་རང་རིག་པའི་མྱོང་ཚུལ་ལས་མ་འདས་པར་དོན་གྲུབ་པ་སྟེ་
རྟོགས་པར་རྣམ་པར་འཇོག་པའི་ཕྱིར་རང་རིག་པ་དེ་ཉིད་འབྲས་བུར་
རིགས་སོ། ། སྔོ་སོགས་གཞལ་བྱར་བྱས་པའི་ཚེ་ཚད་མ་དེའི་གཞལ་
བྱར་ཕྱི་རོལ་གྱི་དོན་གཞན་ཡོད་པ་མ་ཡིན་ནམ། དེའི་ཕྱིར་ཕྱི་རོལ་
དོན་དུ་གྱུར་པའི་སྔོ་སོགས་རིག་པ་ཉིད་འབྲས་བུ་ཡིན་ནོ་ཞེ་ན། ཕྱི་
རོལ་དོན་དུ་ གྱུར་པའི་ཡུལ་རིག་པ་འབྲས་བུར་མི་འཐད་པའི་རྒྱུ་
མཚན་བཤད་པ། ཁྱོད་ཕྱི་རོལ་གྱི་དོན་དུ་འདོད་པའི་སྔོ་སོགས་ཡོད་
ཀྱང༌། དེས་རང་འཛིན་དབང་ཤེས་ལ་དོན་གྱི་རང་གི་ངོ་བོ་ཇི་ལྟར་
གནས་པ་ལྟར་ལས་མ་འདས་པར་རྣམ་པ་རྣམ་པར་བཞག་པ་ནི་མ་
ཡིན་ཏེ། དབང་བོའི་ཤེས་པ་ཐམས་ཅད་ཅེས་བྱ་བ་ནི་གལ་ཏེ་དོན་
ཇི་ལྟ་བ་བཞིན་དུ་རྣམ་པ་གཏད་པའི་དབང་གིས་དོན་རྣམ་པར་་་་
འཇོག་པར་འགྱུར་ན། དེའི་ཚེ་སྐྱེས་བུ་གཅིག་གི་གཟུགས་ལ་དགྲ་
གཉེན་གཉིས་ཀྱི་མིག་ཤེས་ཀྱིས་དུས་གཅིག་ཏུ་བལྟས་པ་ན། ཕྱི་རོལ་
གྱི་ཡུལ་དུ་སྨྲས་པ་སྐྱེས་བུ་གཅིག་པོ་དེའི་གཟུགས་ནི་ངོ་བོ་ཉིད་གཅིག་
ཉིད་དུ་གནས་པ་ཡིན་གྱི་མི་མཐུན་པ་གཉིས་ཀྱི་གཞི་མཐུན་དུ་གནས་
པ་འགལ་བའི་ཕྱིར། སྐྱེས་བུ་གཅིག་གི་གཟུགས་དེ་འཛིན་པའི་བྱ་བ་



190 གནའ་དཔེ་གཅེས་བསྡུས་དཔེ་ཚོགས།
བྱེད་པའི་རྣམ་པར་གནས་པའི་གཉེན་དང་དགྲའི་མིག་ཤེས་ཀྱི་འཁོར་
དུ་རིམ་བཞིན་བདེ་བ་དང་སྡུག་བསྔལ་སྐྱེ་བ་ན། རྒྱུ་མཚན་ཅི་ལྟར་
ན་རྟོགས་པར་བྱེད་པ་བདེ་སྡུག་དེ་རྣམས་གཟུང་ཡུལ་གྱི་དངོས་པོ་
སྐྱེས་བུའི་གཟུགས་གཅིག་ཐུན་མོང་དུ་འཛིན་པའི་རྣམ་པར་ཤེས་པ་
ཡིན་པ་ལ་སྣང་ཚུལ་མི་མཐུན་པ་དུ་མའི་རང་བཞིན་འཛིན་པ་ཉིད་དུ་
སོ་སོར་ངེས། སྣང་ཚུལ་མི་མཐུན་པ་འདི་ལྟར། ངས་ནི་བདེ་བའི་
རྒྱུར་འགྱུར་བའི་ཡུལ་ཡིད་དུ་འོང་བ་མིག་ཤེས་ཀྱིས་ཡོངས་སུ་བཅད་
དོ་ཞེས་གཉེན་ལ་སོགས་པ་ཁ་ཅིག་གིས་ངེས་ལ། དགྲ་ལ་སོགས་པ་
ཁ་ཅིག་གིས་ནི་དེ་ལས་ཕྱིན་ཅི་ལོག་ཏུ་ཡིན་ནོ། ། དེ་ལྟར་སྣང་ཚུལ་
འགལ་བའི་མིག་ཤེས་དེ་དག་གིས་ནི་བདེ་བའི་རྒྱུ་འམ་སྡུག་བསྔལ་གྱི་
རྒྱུའི་ཡུལ་ཇི་ལྟར་གནས་པ་བཞིན་ཡོངས་སུ་བཅད་པ་མ་ཡིན་ནོ། །
སྐྱེས་བུ་གཅིག་གི་གཟུགས་དེ་འཛིན་པའི་བྱ་བ་བྱེད་པའི་རྣམ་པ་་་
འཆར་ཚུལ་གྱི་རྣམ་གྲངས་མི་འདྲ་བ་བདེ་བ་ལ་སོགས་པ་རྣམས་ལ་ནི་
གཟུང་བའི་ཡུལ་གྱི་རང་བཞིན་ཇི་ལྟར་གནས་པ་ལྟར་གྱི་རྣམ་ པ་་་
གཏད་པའི་སྒོ་ནས་ཡུལ་དེ་ངེས་པ་ཡོད་པ་མ་ཡིན་ཏེ། བདེ་བ་ལ་
སོགས་པ་དེ་དག་ནི་སྔོན་གོམས་པའི་བག་ཆགས་སད་པ་ཙམ་གྱི་རྗེས་
སུ་བྱེད་པ་དེས་ན་དོན་གྱིས་རང་ཇི་ལྟ་བའི་རྣམ་པ་གཏད་པའི་དབང་
གིས་ཡུལ་ངེས་པར་ག་ལ་འགྱུར། དེའི་ཕྱིར་གལ་ཏེ་དོན་ཇི་ལྟ་བ་
བཞིན་དུ་རྣམ་པ་གཏད་པའི་དབང་གིས་ཡུལ་རྣམ་པར་འཇོག་ན་ནི་
དེའི་ཚེ་ཡུལ་སྐྱེས་བུ་གཅིག་གི་གཟུགས་དེའི་གནས་ཚུལ་མི་མཐུན་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 191
གཉིས་སུ་མེད་པར་རིགས་གཅིག་ཏུ་ངེས་པའི་ཕྱིར་མིག་ཤེས་དེ་གཉིས་
ཀྱང་ཡུལ་ཡིད་དུ་འོང་མི་འོང་གང་རུང་གི་རང་བཞིན་གཅིག་ཁོ་ན་
འཛིན་པར་ངེས་པའི་སྒོ་ནས་དེ་ལ་བལྟ་བའི་དགྲ་གཉེན་གཉིས་ཀྱི་
མིག་གི་རྣམ་པར་ཤེས་པ་ཐམས་ཅད་རྣམ་པ་རིགས་གཅིག་ཏུ་འགྱུར་
རོ། ། དབང་ཤེས་དེ་མ་འཁྲུལ་བའི་ཤེས་པར་ཁས་བླངས་ནས་དེ་ལ་
གཟུང་ཡུལ་གྱིས་རང་ཇི་ལྟ་བའི་རྣམ་པ་མ་གཏད་པར་བག་ཆགས་ཀྱི་
དབང་གིས་ཤར་བའི་རྣམ་པ་ཡིན་པར་འབད་ནས་སྒྲུབ་པའི་མདོ་སྡེ་
བ་དེ་འདྲ་གང་ན་བཞུགས་པ། འདི་དག་མདོ་སྡེ་བའི་ལུགས་སོ་
ཞེས་སྨྲ་བ་ཁྱེད་ཀྱིས་སྟོན་ཤིག ཐལ་བ་དེས་བཟློག་པ་ཇི་ལྟ་བུ་ཞིག་
འཕངས་པའི་དོན་མདོར་བསྡུས་པ་ནི། དེ་ལྟ་ནི་མ་ཡིན་ཏེ། ཞེས་
པ་ནས། བརྗོད་པ་ཡིན་ནོའི་བར་ཡིན་ལ། འགྲེལ་བས་ཟློས་པ་
འཕངས་པའི་དོན་ཇི་སྐད་བསྟན་པ་འདི་ཉིད་གཞུང་གིས་ཇི་ལྟར་
བཤད་པ་ནི། རྣམ་པ་ནི། ཞེས་པ་ནས། རྣམ་པ་འཆར་ཚུལ་
རིགས་མི་འདྲ་བ་སོ་སོར་ངེས་པའི་ཕྱིར་རོ། །ཞེས་པའི་བར་ཏེ། དེ་
དག་གི་ཚིག་དོན་ཤེས་སླའོ། །གཞུང་སྔ་ཕྱི་གཉིས་པོ་དེས་རིམ་བཞིན་
ཐལ་བ་དང་དེས་འཕངས་པའི་བཟློག་པ་སྒྲུབ་བྱེད་བསྟན་པ་དེ་དག་
ཐམས་ ཅད་ཀྱི་དགོངས་པའི་དོན་ནི་འདི་ཡིན་ཏེ། དགྲ་གཉེན་ས་
གཉིས་ལ་ཐུན་མོང་དུ་སྣང་བའི་སྐྱེས་བུ་གཅིག་གི་གཟུགས་དེ་རང་ཇི་
ལྟར་གནས་པའི་རང་བཞིན་ནི་རང་གཟུང་ཡུལ་དུ་བྱེད་པའི་མིག་ཤེས་
དེ་གཉིས་ཀྱི་འཁོར་དུ་སྐྱེས་པ་གོམས་པའི་རྗེས་སུ་འཇུག་པའི་བདེ་བ་



192
གནའ་དཔེ་གཅེས་བསྡུས་དཔེ་ཚོགས།
ལ་སོགས་པ་འགའ་ཞིག་གི་ཡང་དོན་ཇི་ལྟ་བར་ངེས་པར་བྱེད་པའི་རྒྱུ་
མ་ཡིན་ཏེ། ཞེས་པས་ཉེར་ལེན་གྱི་རྒྱུ་མ་ཡིན་པར་བསྒྲུབས་ནས་
ལྷན་ཅིག་བྱེད་པའི་རྒྱུར་སྟོན་པ་མ་ཡིན་ཏེ། དབང་ཤེས་ཀྱི་གཟུང་
ཡུལ་དབང་ཤེས་ཀྱི་ཉེར་ལེན་ཡིན་པར་འདོད་པའི་སངས་རྒྱས་པ་སུ་
ཡང་མེད་པས། རང་སྡེ་གང་གི་ངོར་ཡང་སྒྲུབ་མི་དགོས་པའི་ཕྱིར་
དང༌། ལྷན་ཅིག་བྱེད་པའི་རྒྱུ་ཞེས་པ་ནི་འདིར་བག་ཆགས་སད་
བྱེད་ཀྱི་ལྷན་ཅིག་བྱེད་པའི་རྒྱུར་བཤད་ཅིང༌། དེ་ཡང་དེ་མ་ཐག་
རྐྱེན་གྱི་སྟེང་གི་བག་ཆགས་སད་བྱེད་ཀྱི་དབང་དུ་བྱས་པ་འགྲེལ་བ་
འདི་ཉིད་དུ་མྱུར་བར་འཆད་པར་འགྱུར་བའི་ཕྱིར་རང་མཐོང་བའི་
དབང་ཤེས་ཀྱི་ལྷན་ཅིག་བྱེད་པའི་རྒྱུར་འཆད་པ་ལ་སྦྱོར་བའི་གནས་
མེད་པའི་ཕྱིར་རོ། །དེས་ན་རང་གཟུང་ཡུལ་དུ་བྱེད་པའི་དབང་ཤེས་
འཁོར་བཅས་ཀྱི་རྒྱུ་མ་ཡིན་པར་སྟོན་པ་ཡིན་པས་ལུགས་འདི་མདོ་སྡེ་
བ་ལ་སྦྱོར་བ་ནི་ཤེས་རབ་ཀྱིས་འཕོངས་པའི་འབྲས་རྟགས་སོ། །རང་
མཐོང་བའི་དབང་ཤེས་ཀྱི་རྒྱུ་མ་ཡིན་པ་འོན་ཀྱང༌། དབང་ཤེས་དེ་
དག་གིས་མཐོང་བ་དེའི་སྔ་རོལ་ཏུ་དགྲ་གཉེན་གཉིས་ཀྱིས་བལྟ་བར་
བྱ་བའི་ཡུལ་རུང་བ་དེར་སྐྱེས་བུ་དེའི་གཟུགས་ཀྱི་སྣང་བ་ཉེ་བར་གྱུར་
པ་ནི་དབང་ཤེས་དེ་གཉིས་ཀྱི་དེ་མ་ཐག་རྐྱེན་གྱི་སྟེང་ན་ཡོད་པ་སྔོན་
གོམས་པའི་བག་ཆགས་སད་པའི་ལྷན་ཅིག་བྱེད་པའི་རྒྱུ་ཡིན་པའི་ཕྱིར་
མིག་ཤེས་དེ་གཉིས་ཀྱི་འཁོར་གྱི་བདེ་བ་ལ་སོགས་པ་ལ་རྣམ་པ་འཆར་
ཚུལ་རིགས་གཅིག་ཏུ་མ་ངེས་པ་ཡིན་ནོ། ། དེས་ན་དོན་དེ་ལ་རྟོགས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 193་
པར་བྱེད་པ་དགྲ་གཉེན་གང་གིས་མཐུན་པར་འཛིན་པ་དང་མི་མཐུན་
པར་འཛིན་པ་སྔར་ལན་མང་དུ་གོམས་པ་ཅི་འདྲ་བར་འགྱུར་བ་དེའི་
གོམས་པ་དེ་འདྲ་བ་དང་མཐུན་པར་བག་ཆགས་སད་པའི་རྒྱུ་ཡིན་གྱི།
རང་ཇི་ལྟ་བའི་རྣམ་པ་གཏད་པའི་སྒོ་ནས་བདེ་བ་ལ་སོགས་པའི་རྒྱུ་ནི་
མ་ཡིན་ནོ། ། གལ་ཏེ་དེ་དེ་ལྟ་བུའི་རྒྱུ་ཡིན་ན་སྐྱེས་བུ་གཅིག་གི་་་་
གཟུགས་དེ་ནི་གཉེན་གྱི་མིག་ཤེས་ལ་ཡིད་དུ་འོང་བ་དང་དགྲའི་མིག་
ཤེས་ལ་ཡིད་དུ་མི་འོང་བར་སྣང་བ་དེ་ཁོ་ན་ལྟར་དུ་གཟུང་བ་ཡུལ་ཡང་
གྲུབ་པར་ངེས་པར་བྱ་བ་ཡིན་དགོས་ན་ཡང་། ཡུལ་གཅིག་པོ་དེ་
སྣང་ཚུལ་གཅིག་པོ་དེ་ལྟར་དུ་དངོས་པོ་ལ་ཡོད་པར་ནི་ངེས་པ་མེད་དེ།
བདེ་བ་སིམ་པ་དང་བདེ་བ་མ་ཡིན་པ་གདུང་བ་ལ་སོགས་པ་ཉམས་སུ་
མྱོང་བའི་ཤེས་པའི་འཛིན་པའི་རྣམ་པ་རིགས་ཐ་དད་པའི་ཕྱིར་དང་།
ཡུལ་དེ་ལ་ཡང་འཛིན་པའི་རྣམ་པ་ཉམས་སུ་མྱོང་བ་ཇི་ལྟ་བ་བཞིན་དུ་
དེའི་རྗེས་སུ་འབྲངས་ནས་བདེ་བའི་རྒྱུ་ཡིད་དུ་འོང་བ་དང་སྡུག་་་་
བསྔལ་གྱི་རྒྱུ་ཡིད་དུ་མི་འོང་བ་ཉིད་དུ་རྣམ་པར་བཞག་པའི་ཕྱིར་རོ། །
དེའི་ཕྱིར་ཕྱི་རོལ་གྱི་དོན་དུ་སྨྲ་བ་ཁྱེད་ལ་ཡང་དོན་ཇི་ལྟར་གནས་པའི་
དབང་གིས་དབང་ཤེས་ལ་རྣམ་པ་འཇོག་པ་ལ་ཇི་སྐད་བཤད་པའི་
རིགས་པས་གནོད་ཅིང་། ཤེས་པ་ལ་རྣམ་པ་ཇི་ལྟར་ཤར་བ་རང་
རིག་པ་ཉམས་སུ་མྱོང་བའི་རྗེས་སུ་འབྲངས་ན་དོན་རྣམ་པར་འཇོག་
དགོས་པའི་ཕྱིར་རང་རིག་པའི་རང་བཞིན་ཁོ་ན་འབྲས་བུར་རིགས་
སོ། །ཇི་སྐད་བཤད་པ་དེ་དག་ལ་འདི་སྙམ་དུ། འདོད་མི་འདོད་དུ་



194
གནའ་དཔེ་གཅེས་བསྡུས་དཔེ་ཚོགས།
སྣང་བ་རྟོག་པ་ཡིན་གྱི་དབང་ཤེས་ཀྱི་སྣང་ཚུལ་མ་ཡིན་ནོ་ཞེས་དོགས་
པ་བསུས་ནས་ལན་འདེབས་པ། འདོད་པའམ་མི་འདོད་པར་སྣང་
བའི་ངང་ཚུལ་ཅན་ཞེས་སོགས་ཏེ། སུན་ཕྱུང་བར་འགྱུར་བ་ཡིན་
ནོ། །ཞེས་བྱ་བའི་བར་གོ་སླ་ལ། ཁ་ཅིག་ན་རེ་ཞེས་པ་ནས། སྐྱོན་
མེད་དོའི་བར་གྱིས། ཕ་རོལ་པོ་མ་འཁྲུལ་བའི་ཤེས་པར་འདོད་པའི་
དབང་ཤེས་ཀྱིས་དོན་ཇི་ལྟར་གནས་པ་རྣམ་པར་འཇོག་པ་འགོག་པ་
ཡིན་པས་དེ་འདྲའི་དབང་ཤེས་དཔེར་བྱའི་ཕ་རོལ་པོས་ཀྱང་ལོག་ཤེས་
སུ་གྲུབ་པ་དཔེར་བྱས་པ་དོན་མེད་པར་གསུངས་པ་འདིས་ཀྱང་ལུགས་
འདི་མདོ་སྡེ་བ་ལ་འཆད་པ་དངོས་སུ་བཀག་སྟེ། མདོ་སྡེ་བ་ལྟར་ན་
དབང་ཤེས་མ་འཁྲུལ་བས་ཇི་ལྟར་རིག་པ་བཞིན་དུ་དོན་དེ་དངོས་ལ་
རྣམ་པར་འཇོག་ནུས་པ་ཉིད་ཁས་ལེན་གྱི། མདོ་སྡེ་བའི་ཐུན་མོང་
མ་ཡིན་པའི་གྲུབ་མཐའི་རྩ་བ་དགག་ཡུལ་དུ་བྱེད་པ་མདོ་ སྡེ་བའི་་
ལུགས་སུ་སེམས་ཡོད་སུ་ཡང་རང་དབང་དང་བཅས་བཞིན་དུ་སྨྲ་བར་
མི་རིགས་པའི་ཕྱིར་རོ། །རེ་ཞིག་སྔར་ཡིད་དུ་འོང་བར་སྣང་བ་ཡང་
ཕྱིས་ཡིད་དུ་འོང་བར་མཚམས་སྦྱོར་བ་མེད་པར་སྡུག་བསྔལ་གྱི་རྒྱུ་
བྱེད་ཕྱིའི་རིམ་པ་དང་ལྡན་པའི་རྣམ་པ་སྣང་ཚུལ་རིགས་མི་འདྲ་བ་
འདི་ནི་སྣང་བ་བོ་གང་ཟག་སྔ་ཕྱི་རྒྱུད་གཅིག་གི་ཡུལ་ལ་ཡིན་ནོ། །
གཞན་ཡང་ཅེས་པ་ནས། ངོ་བོ་ཁོ་ནའོ་ཞེས་པའི་བར་ནི། དོན་
གྱིས་དབང་ཤེས་ལ་རང་ཇི་ལྟ་བའི་རྣམ་པ་འཇོག་ན་གང་ཟག་གཅིག་
གི་དབང་ཤེས་འཁོར་དུ་བདེ་བ་སྐྱེ་བའི་རྒྱུ་བྱེད་པ་ལྟར་དེ་གཟུང་ཡུལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 195
དུ་བྱེད་པའི་དབང་ཤེས་ཅན་གྱི་གང་ཟག་ཐམས་ཅད་ལ་བདེ་བའི་རྒྱུ་
བྱེད་པར་མཚུངས་དགོས་པ་སོགས་ཀྱི་རིགས་པ་སྟེ་གོ་སླའོ། །དེ་དག་
གིས་འབྲས་བུ་ལ་དོགས་པ་བཅད་པའི་གཞུང་རྩ་བའི་ཚིག་དོན་བཤད་
ཟིན་ནས། །
ད་ནི་དེ་དག་གི་མཐའ་གཅོད་པའི་ཡན་ལག་འགྲེལ་བ་ཉིད་
ཀྱིས་རྒྱས་པར་བཤད་པ་འདི་ལྟ་སྟེ། ཡང་དོན་སྨྲ་གཞན་དག་ནི།
དཔེར་ ན་ སྔོན་ པོ་ དང་ སྔོན་ པོ་ མ་ ཡིན་ པ་ དག་ འགལ་ བའི་ ཕྱིར།
དོན་གཅིག་སྔོན་པོ་དང་སྔོན་པོ་མ་ཡིན་པ་གཉིས་ཀའི་རང་བཞིན་དུ་
མི་འགྱུར་བ་དེ་བཞིན་དུ། སྐྱེས་སུ་གཅིག་གི་གཟུགས་ཀྱི་ཁ་དོག་སྔོ་
བསངས་ལྟ་བུ་དོན་གཅིག་འདོད་པ་དང་མི་འདོད་པ་གཉིས་ཀ་ཡིན་
པར་མི་འགྱུར་ཏེ། འདོད་མི་འདོད་དེ་དག་འགལ་བ་ཉིད་ཀྱི་ཕྱིར་
རོ། །དེ་ལྟ་མོད་ཀྱི་སྐྱེས་བུ་གཅིག་གི་གཟུགས་ཀྱི་ཁ་དོག་སྔོ་བསངས་ལྟ་
བུའི་དོན་གཅིག་ལ་ཡང་དེའི་རྫས་སུ་གྱུར་པའི་ཡིད་དུ་འོང་བའི་ཆ་
ཡང་ཡོད། དེའི་རྫས་སུ་གྱུར་པའི་ཡིད་དུ་མི་འོང་བའི་ཆ་ཡང་ཡོད་
པ་མི་འགལ་བས། དེ་ལ་རྟོགས་པར་བྱེད་པ་དགྲ་གཉེན་མང་བོ་
རྣམས་ཀྱི་མིག་གིས་དུས་གཅིག་ཏུ་བལྟས་པ་ན། གཉེན་ལ་གཟུགས་
དེ་ཉིད་འདོད་པ་སྟེ་ཡིད་དུ་འོང་བའི་ཆ་དེས་ཁྱད་པར་དུ་བྱས་ནས་
སྣང་བའི་ཤེས་པ་དང༌། ལ་སོགས་པ་དགྲ་ལ་གཟུགས་དེ་ཉིད་ཡིད་
དུ་མི་འོང་བའི་ཆ་དེས་ཁྱད་པར་དུ་བྱས་ནས་སྣང་བའི་ཤེས་པ་ཅིག་
ཅར་སྐྱེ་བ་ཡང་ཡིན་ཏེ། དེའི་ཕྱིར་དབང་ཤེས་ཀྱིས་ཡུལ་མྱོང་བ་ཅི་



196
གནའ་དཔེ་གཅེས་བསྡུས་དཔེ་ཚོགས།
ལྟ་བ་བཞིན་དུ་དོན་ཡང་རྣམ་པར་གནས་པ་ཡིན་ནོ་ཞེས་ཟེར་རོ། །དེ་
ནི་དེ་ལྟར་མི་རིགས་ཏེ། གང་གི་ཕྱིར་འཛིན་པའི་རྣམ་པར་ཤེས་
པའི་རྫས་ཉིད་སིམ་པར་མྱོང་བའི་བདེ་བའི་རྒྱུ་དང་སིམ་པ་མ་ཡིན་
པར་མྱོང་བའི་སྡུག་བསྔལ་བའི་རྒྱུར་སྣང་ནས་རིག་གི ཡིད་དུ་འོང་
བ་དང་ཡིད་དུ་མི་འོང་བར་སྣང་བ་དེ་དག་གཟུང་བའི་རྣམ་པ་སྟེ་ཕྱི་
རོལ་གྱི་གཟུགས་ཀྱི་རྫས་སུ་རྟོགས་པ་ནི་མ་ཡིན་ནོ། །དེའི་རྒྱུ་མཚན་ནི་
གཉེན་གྱི་མིག་ཤེས་དེ་ལ་ཡང་གཟུགས་དེ་ཉིད་དགའ་བ་བསྐྱེད་པའི་
རང་བཞིན་དུ་མཐའ་གཅིག་ཏུ་སྣང་བ་དང༌། དགྲའི་མིག་ཤེས་དེ་
ལ་ཡང་ཡོངས་སུ་གདུང་བ་བསྐྱེད་པའི་རང་བཞིན་དུ་མཐའ་གཅིག་ཏུ་
སྣང་བར་ནང་དུ་ཉམས་སུ་མྱོང་བ་ཉིད་དུ་མཐོང་ངོ༌། ། དེ་ལྟར་་་་
གཟུགས་གཅིག་པོ་དེ་ཤེས་པ་གཉིས་ལ་དུས་གཅིག་ཏུ་སྣང་ཚུལ་མི་
མཐུན་པ་སོ་སོར་སྣང་བའི་བདག་ཉིད་འདི་འཇོག་པར་བྱེད་པ་གཞན་
ཕྱི་རོལ་གྱི་དོན་ཡིན་པར་ནི་རིགས་པ་མ་ཡིན་ཏེ། སྐྱེས་བུ་གཅིག་གི་
གཟུགས་དེའི་གྲུབ་པ་དེ་དབྱེར་མེད་ཀྱི་རྫས་སུ་གྱུར་པའི་ཡིད་དུ་འོང་
བའི་ ཆ་ དང་དེ་ ལྟ་བུར་ གྱུར་ པའི་ ཡིད་ དུ་ མི་འོང་ བའི་ཆ་ཡོད་ན། །
གཟུགས་དེས་རང་འཛིན་མིག་ཤེས་ལ་ཡིད་དུ་འོང་བའི་ཆ་དེ་ཉིད་ཀྱི་
རྣམ་པ་གཏད་པའི་ཚེ་དེ་ཉིད་ལ་ཡིད་དུ་མི་འོང་བའི་ཆ་དེའི་རྣམ་པ་
ཡང་གཏད་དགོས་ཤིང་། དེ་བཞིན་དུ་དེ་ལ་ཡིད་དུ་མི་འོང་བའི་ཆ་
དེ་ཉིད་ཀྱི་རྣམ་པ་གཏད་པའི་ཚེ་དེ་ལ་ཡིད་དུ་འོང་བའི་ཆ་དེ་ཉིད་ཀྱི་
རྣམ་པ་ཡང་གཏད་དགོས་པས། དགྲ་གཉེན་གཉིས་ཀྱི་མིག་ཤེས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 197 །
གང་རུང་རེ་རེ་ཡང་ཡིད་དུ་འོང་མི་འོང་གཉིས་ཀའི་རྣམ་པ་དུ་མ་ཅན་
དུ་འགྱུར་དགོས་ལ། དེ་ཡང་འཐད་པ་མ་ཡིན་ནོ་ཞེས་གོང་དུ་་་
བཤད་ཟིན་པ་ཡིན་ནོ། ། དེ་ལ་མདོ་སྡེ་བ་ན་རེ། དེ་ལྟ་ན་ཡང་གལ་
ཏེ་བདེ་བ་ལ་སོགས་པའི་རང་བཞིན་ནང་དུ་སིམ་པ་དང་གདུང་བར་
མྱོང་བའི་འཛིན་པའི་རྣམ་པར་གྱུར་པ་ནི་ཕྱི་རོལ་གྱིས་བྱས་པ་མ་ཡིན་
ཏེ། འོན་ཀྱང་གཟུང་བའི་རྣམ་པར་གཏོགས་པའི་རང་བཞིན་ཡུལ་
ཡིད་དུ་འོང་བ་དང་ཡིད་དུ་མི་འོང་བར་སྣང་བ་དེ་ཉིད་ཕྱི་རོལ་གྱིས་
བྱས་པ་ཡིན་ནོ་ཞེ་ན། ཡུལ་ཡིད་དུ་འོང་བ་དང་མི་འོང་བར་འཇོག་
པ་འདི་ལ་ཚད་མ་ནི་ནང་དུ་སིམ་གདུང་གི་རྣམ་པར་ཉམས་སུ་མྱོང་བ་
ཉིད་ཀྱི་རྗེས་སུ་འབྲངས་ནས་འཇོག་དགོས་པ་ཡིན་ཏེ། གང་གི་ཕྱིར་
གཟུང་བའི་རྣམ་པ་སྔོ་སོགས་རང་གི་ཉེར་ལེན་རིགས་འདྲ་སྔ་མ་ལས་
བདེ་བའི་རྒྱུ་ཡིད་དུ་འོང་བར་སྐྱེས་པའམ་སྡུག་བསྔལ་བའི་རྒྱུ་ཡིད་དུ་
མི་འོང་བར་སྐྱེས་པའི་སྒོ་ནས་མཐའ་གཅིག་ཏུ་ངེས་པ་ནི་འགའ་ཡང་
མེད་ཀྱི། འོན་ཀྱང་གཟུང་བའི་རྣམ་པ་ལས་ནང་དུ་རྣམ་པར་ཆད་
པ་ཉིད་དུ་སྣང་བ་གཟུང་བའི་རྣམ་པ་སྔོན་པོ་ལ་སོགས་པའི་འཛིན་པ་
བོར་གྱུར་པའི་ཤེས་པ་གང་གིས་ཉམས་སུ་མྱོང་བར་བྱེད་པའི་བདག་
ཏུ་འཛིན་པའི་གཞི་བདག་འཛིན་ལྷན་སྐྱེས་ཀྱི་དམིགས་པའི་མཐར་
གཏུགས་པར་གྱུར་པ་དེ་ཉིད་ཀྱི་རྫས་བག་ཆགས་ཀྱི་དབང་གིས་བདེ་
བ་སྟེ་འདོད་པ་དང་སྡུག་བསྔལ་བ་སྟེ་མི་འདོད་པའི་རྣམ་པར་མཐོང་
ངོ༌། །འདི་ཡང་རྣམ་རིག་པའི་གྲུབ་མཐའི་སྐབས་ཇི་ལྟ་བ་བཞིན་དུ་



198
གནའ་དཔེ་གཅེས་བསྡུས་དཔེ་ཚོགས།
མངོན་སུམ་ལེའུའི་རབ་ཏུ་བྱེད་པ་འདི་ཉིད་དུ་འཆད་པར་འགྱུར་
རོ། །དེས་ན་ཅི་ལྟར་སློབ་དཔོན་གྱིས་དབང་ཤེས་འཁོར་གྱི་བདེ་བ་ལ་
སོགས་པ་གཟུང་དོན་ཕྱི་རོལ་གྱིས་བྱས་པ་མ་ཡིན་པར་དགོངས་ནས་
ཕྱི་རོལ་གྱི་དོན་ཡོད་ཀྱང་ཞེས་སོགས་གཞུང་སྔ་མ་དེ་དག་བཤད་པ་
ཡིན་པར་ཤེས་པར་བྱ་བ་དང༌། ཅི་ལྟར་སིམ་གདུང་སོགས་ཀྱི་རྣམ་
པར་ནང་དུ་ཉམས་སུ་མྱོང་བ་བཞིན་དུ། འདོད་པ་ཡིད་དུ་འོང་བ་
དང་མི་འདོད་པ་ཡིད་དུ་མི་འོང་བར་སྣང་བ་ནི་འཛིན་པའི་རྣམ་པ་
ཤེས་པའི་རྫས་སུ་གཏོགས་པ་ཡིན་གྱི། གཟུང་བའི་རྣམ་པ་ཕྱི་རོལ་
གྱི་ཡུལ་ གྱི་རྫས་སུ་གཏོགས་པ་ནི་མ་ཡིན་ནོ་ཞེས་ཤེས་པར་བྱའོ། །
འབྲས་རྟོག་གསུམ་པ་མདོ་སྡེ་བའི་ལུགས་སུ་འཆད་པ་སློབ་དཔོན་ཆོས་
མཆོག་གི་བཞེད་པ་ཡིན་པར་སྨྲ་བ་དག་གིས་ནི་འགྲེལ་བ་འདི་དག་མ་
ཀློག་པ་དང་མཚུངས་པར་འགྱུར་མོད། ཤེས་རབ་ཀྱི་གྲོགས་ཀྱིས་
རིང་ནས་བོར་བ་དག་གི་སྤྱི་རྟོལ་སྨྲ་བ་ལ་མི་སྲིད་པའི་རྣམ་པ་གང་ཡང་
ཡོད་པ་མ་ཡིན་ནོ། །འདོད་པ་དང་མི་འདོད་པའི་རྣམ་པར་ཉམས་སུ་
མྱོང་བ་ཞེས་བཤད་པའི་སྐབས་འདིར་འདོད་པར་བྱ་བའི་ཡུལ་ལ་སྲེད་
པ་ཉིད་འདོད་པར་བཞེད་པ་ནི་མ་ཡིན་ཏེ། དེ་ལྟ་བུའི་འདོད་པ་ནི་
རྣམ་པར་རྟོག་པའི་བདག་ཉིད་ཡིན་པའི་ཕྱིར་དང་། ་འདིར་དབང་
བོའི་ཤེས་པར་གཏོགས་པའི་འདོད་པ་ལ་སོགས་པས་གཟུང་དོན་གྱི་ཕྱི་
རོལ་གྱིས་བྱས་པ་ཡིན་ནམ་མ་ཡིན་ཞེས་སེམས་པའི་སྐབས་ཡིན་པའི་
ཕྱིར་ཏེ། ཅི་ལྟར་སྲོག་ཆགས་ཀྱི་བྱེ་བྲག་རྣམས་ཀྱི་དབང་བོ་ཉིད་ཀྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 199
བདེ་བ་དང་མི་བདེ་བ་སྐྱེད་པའི་ཕྱིར་རོ། །ཞེས་བྱ་བ་གསུངས་མ་ཐག་
པ་ལྟ་བུའོ། ། དེས་ན་སྐབས་འདིར་སིམ་པར་ཉམས་སུ་མྱོང་བ་ཞེས་
སྨྲས་པ་ཡང་དབང་བོའི་རྣམ་པར་ཤེས་པར་གཏོགས་པའི་བདེ་བར་
འགྱུར་བ་ཉིད་ཡིན་གྱི་ཡུལ་ལ་མངོན་པར་འདོད་པའི་སྲེད་པ་ནི་མ་
ཡིན་ནོ། ། སྐབས་འདི་དག་ཏུ་ལོཙྪ་བ་ཆེན་པོ་དང་དགེ་བའི་བཤེས་
གཉེན་གྲོ་ལུང་བས་ཆོས་མཆོག་གི་བཞེད་པ་བཀོད་ནས་འགོག་པར་
བྱེད་པ་ན་འདི་ལྟར་སྨྲ་སྟེ། འདི་ལ་ཊིཀྐ་ལས་འདོད་པ་དང་མི་་
འདོད་པ་ནི་རྣམ་རྟོག་ཡིན་པས་དབང་བོའི་བློ་དོན་ཇི་ལྟ་བའི་སྣང་བ་
ཅན་མ་ཡིན་པའི་སྒྲུབ་བྱེད་དུ་མི་རུང་ངོ༌། །ཞེས་བྱ་བས་འགོག་པར་
འདུས་སོ་ཞེས་སུན་འབྱིན་པ་ནི་ཅི་ཡང་མ་ཡིན་ཏེ། འདོད་པ་དང་
མི་འདོད་པ་ཉིད་རྣམ་རྟོག་ཡིན་དུ་ཆུག་ཀྱང་དེའི་ཡུལ་དུའང་བྱ་བ་
སྡུག་པ་དང་མི་སྡུག་པ་ནི་དབང་བོའི་བློ་ཉིད་ཀྱི་གཟུང་བར་གྲུབ་པ་
མྱོང་བ་ཉིད་ལ་སྣང་བའི་ཕྱིར་ཏེ། དེ་ལྟ་མ་ཡིན་ན་འགའ་ཡང་་
དབང་བོའི་ཡུལ་དུ་བརྟག་པར་མི་ནུས་སོ་ཞེས་ཟེར་རོ། །ཚུལ་དེ་ནི་ཅི་
ཡང་མ་ཡིན་པ་ཆེན་པོ་སྟེ། འཐད་ལྡན་གྱི་སྐབས་གང་དུ་ཡང་དེ་
འདྲ་བའི་ཚིག་དོན་གང་ཡང་ཟུར་ཙམ་ཡང་མེད་པས་གཞན་འདོད་
བརྗོད་པ་ལ་ ཁས་ལེན་ མེད་པའི་ཕྱིར་དང༌། སྐྱེས་བུ་གཅིག་གི་་་
གཟུགས་ལ་དགྲ་གཉེན་གཉིས་ཀྱི་མིག་ཤེས་ཀྱིས་བལྟས་པའི་ཚེ་ཡུལ་
གཟུགས་དེ་སྡུག་པ་དང་མི་སྡུག་པར་གནས་པ་དབང་བོའི་བློ་ཉིད་
ཀྱིས་གཟུང་བར་གྲུབ་པས་མྱོང་བ་ཉིད་ལ་སྣང་བར་སྨྲ་བ་ནི། མྱོང་



200
གནའ་དཔེ་གཅེས་བསྡུས་དཔེ་ཚོགས།
བ་ཇི་ལྟ་བ་བཞིན་དོན་དམ་པར་འཇོག་གི་དོན་ཇི་ལྟ་བ་བཞིན་མྱོང་བ་
རྣམ་པར་འཇོག་པ་མ་ཡིན་པར་གཞུང་དུ་དངོས་སུ་བཤད་པ་ལས་
བཟློག་སྟེ་སྨྲ་བའི་ཕྱིར་དང་། དབང་ཤེས་དེ་གཉིས་ཀ་སྣང་ཡུལ་ལ་
མ་འཁྲུལ་བ་དང་གཟུགས་གཅིག་པོ་དེ་སྡུག་མི་སྡུག་གཉིས་ཀའི་གཞི་
མཐུན་དུ་ཁས་ལེན་དགོས་པར་ཐལ་བའི་ཕྱིར་རོ། ། གཞན་ཡང་་་་་
འགྲེལ་བ་མཛད་པས་ ཁས་མ་བླངས་པ་འབའ་ཞིག་ཕྱོགས་སྔ་མར་
བཀོད་ནས་ཐལ་བ་ལྟར་སྣང་འཕེན་པ་དག་ནི་རང་ཉིད་གཞན་ལུགས་
འགོག་པ་ལ་དགའ་བ་ཙམ་ཞིག་གསལ་བར་བྱེད་པ་སྟེ། འདིར་ནི་
ཚིག་མངས་པར་འགྱུར་བའི་ཕྱིར་དགག་སྒྲུབ་མ་བྲིས་སོ། ། གང་གི་
ཕྱིར་དངོས་པོ་དེ་མི་མཐུན་པ་ཐ་དད་པ་གཉིས་སུ་མེད་ཀྱང༌། བློ་ལ་
སྣང་ཚུལ་དེ་ཐ་དད་པའི་ཕྱིར་མྱོང་བ་ཇི་ལྟ་བ་བཞིན་ཡིད་དུ་འོང་མི་
འོང་གི་སྣང་བ་ཐ་དད་པ་རྣམ་པར་བཞག་པ་འཛིན་པའི་རྣམ་པར་
གྱུར་པའི་བདེ་བ་ལ་སོགས་པའི་རང་བཞིན་ནི་དོན་ཇི་ལྟ་བ་དང་འདྲ་
བ་མ་ཡིན་གྱི། འོན་ཀྱང་བློའི་སྣང་བ་དེ་དོན་ཇི་ལྟ་བ་དང་འདྲ་བ་
ཡིན་ན་ནི་སྣང་ཚུལ་ལྟར་དུ་བཟུང་བའི་རྣམ་པ་སྔོན་པོ་ལ་སོགས་པའི་
ཡུལ་དེ་དག་གི་གནས་ཚུལ་གྱི་རང་བཞིན་ལ་གྲུབ་པ་ཡིན་དགོས་པས།
གལ་ཏེ་ཡུལ་དེ་ཉིད་དངོས་པོ་མི་མཐུན་པ་ཐ་དད་པ་གཉིས་སུ་མེད་པ་
ལ་ཡང་དབང་ཤེས་ཀྱི་སྣང་བ་རིགས་མི་འདྲ་བ་ཐ་དད་པར་འགྱུར་ན་
ནི། དབང་ཤེས་ལ་སྣང་ཚུལ་གྱི་རྗེས་སུ་འབྲངས་ནས་ཡུལ་ཡིད་དུ་
འོང་མི་འོང་ སོགས་སུ་རྣམ་པར་བཞག་པ་མྱོང་བ་ལ་རག་ལས་ཀྱི།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 201
ཡུལ་དངོས་པོ་ལ་ཇི་ལྟར་གྲུབ་པའི་གནས་ཚུལ་ལ་ལྟོས་པ་ནི་མ་ཡིན་
པར་འགྱུར་རོ། ། ཞེས་བྱ་བ་སྔར་བཤད་རྣམས་ཀྱིས་གྲུབ་པའི་དོན་
བསྡུ་བའོ། །གལ་དེ་དགྲ་གཉེན་གཉིས་ཀྱི་མིག་ཤེས་ལ་སྐྱེས་བུ་གཅིག་
གི་གཟུགས་ཡིད་དུ་འོང་མི་འོང་དུ་སྣང་བ་ཡུལ་གྱི་དངོས་པོ་ལ་མི་ལྟོས་
ན་སྐྱེས་བུ་གཅིག་གི་གཟུགས་དེ་ཡུལ་རུང་བ་ན་ཉེ་བར་མི་གནས་པའི་
གཞིར་ཡང་མིག་ཤེས་དེ་གཉིས་ལ་དེ་འདྲ་བའི་སྣང་བ་འཆར་བ་སྲིད་
དགོས་པ་མ་ཡིན་ནམ་ཞེ་ན། འདི་སྐད་དུ་དེའི་ཚེ་གཟུགས་དེ་་་
འཛིན་པའི་བྱ་བ་བྱེད་པའི་རྣམ་པར་སྣང་བས་བསྡུས་པའི་མིག་ཤེས་
གཉིས་པོ་དེ་དང་དེའི་འཁོར་གྱི་ཚོར་བ་བདེ་སྡུག་དེ་དག་ལ་རིམ་པ་
བཞིན་འདོད་པའམ་མི་འདོད་པར་སྣང་བ་ནི་ཤེས་པ་རང་གི་གཟུང་
དོན་དུ་གྱུར་པའི་སྐྱེས་བུའི་གཟུགས་ཀྱི་དངོས་པོ་དང་འདྲ་བ་མ་ཡིན་
དུ་ཆུག་ཀྱང་། ཡུལ་རུང་བ་དེར་ཉེ་བར་གནས་པའི་སྐྱེས་བུའི་་་
གཟུགས་ཀྱི་དངོས་པོའི་རྒྱུ་ཅན་དུ་ནི་འགྱུར་བ་ཁོ་ན་འོ། ། དེའི་ཕྱིར་
སྐྱོན་མེད་དོ། །རྒྱུའི་དངོས་པོ་གཅིག་ལས་ནི་གྲང་བ་དང་ཚ་བ་བཞིན་
དུ་ཕན་ཚུན་འགལ་བའི་རང་བཞིན་གྱི་འབྲས་བུ་མི་འབྱུང་བའི་ཕྱིར་
འཐད་པ་མ་ཡིན་ནོ་ཞེས་སྨྲས་པ་དེ་ཡང་དེ་ལྟར་ནི་མི་རིགས་ཏེ། ཉེ་
བར་ལེན་པའི་རྒྱུ་གཅིག་ལ་ནི་དེ་ཉེ་བར་ལེན་པ་ཉིད་དུ་བྱས་པ་ལས་
དངོས་ སུ་བྱུང་བའི་འབྲས་ བུ་ རིགས་ ཐ་དད་ པ་ འགལ་ བ་ ཡིན་གྱི།
ལྷན་ཅིག་བྱེད་པའི་རྒྱུ་གཅིག་གིས་འབྲས་བུ་རིགས་མི་མཐུན་པ་དུ་མ་
བྱེད་པ་ནི་འགལ་བ་ཡོད་པ་མ་ཡིན་ཏེ། རྣམ་འགྲེལ་ལས། ཉེར་



202
གནའ་དཔེ་གཅེས་བསྡུས་དཔེ་ཚོགས།
ལེན་ཤེས་པ་ནང་གི་ནི། །ཡོད་ཀྱང་སྡུག་བསྔལ་ལས་སོགས་འབྱུང༌། །
ཞེས་བཤད་དོ། །འོ་ན་དགྲ་གཉེན་གཉིས་ཀྱི་མིག་ཤེས་ཀྱི་འཁོར་དུ་
སྐྱེས་པའི་བདེ་སྡུག་དེ་དག་སོ་སོའི་རང་རང་གི་ཐུན་མོང་མ་ཡིན་པའི་
ཉེར་ལེན་གང་ཡིན་ཞེ་ན། རྣམ་འགྲེལ་ལས་ཇི་སྐད་བཤད་པའི་ཚུལ་
འདིས་ནི་དེ་ལྟ་བུའི་བདེ་བ་ལ་སོགས་པ་ནི་རང་རང་གི་མཚུངས་པ་དེ་
མ་ཐག་པའི་རྐྱེན་དུ་གྱུར་པའི་ཤེས་པ་དེ་དང་དེའི་རྗེས་སུ་ གྱུར་ པ།
སྔོན་སྐྱེ་བ་སྔ་མ་རྣམས་སུ་གོམས་པའམ་ལ་སོགས་པས་ཚེ་འདིར་་་་
གོམས་པས་བཞག་པའི་བག་ཆགས་ཉེར་ལེན་གྱི་རྒྱུར་ཡོད་པ་ཅན་དུ་
བརྗོད་པ་ཡིན་ནོ། ། རང་རང་གི་ཉེར་ལེན་དེ་ལས་ཀྱང་བདེ་བ་ལ་
སོགས་པ་དེ་དག་སྐྱེ་བ་ནི་རང་གི་མཚུངས་པ་དེ་མ་ཐག་པའི་རྐྱེན་གྱི་
སྟེང་ན་ཡོད་པ་སྔོན་གོམས་པ་ལ་སོགས་པས་བཞག་པའི་བག་ཆགས་
སད་པར་བྱེད་པའི་རྐྱེན་སྐྱེས་བུ་གཅིག་པོ་དེའི་གཟུགས་ཡུལ་རུང་བ་
དེ་ཉིད་ན་ཉེ་བར་ཡོད་པ་ལ་ལྟོས་པ་ཅན་གང་ཟག་རྒྱུད་ཐ་དད་པ་དགྲ་
གཉེན་སོ་སོའི་རྒྱུད་ལས་སྐྱེ་བ་ན། འབྲས་བུ་རིགས་མི་མཐུན་པ་
བདེ་སྡུག་གཉིས་ཀྱང་ལྷན་ཅིག་བྱེད་པ་ཅིག་ལ་ལྟོས་པ་མི་འགལ་ལོ། །
དེ་ཡང་ཤེས་པ་དེ་གཉིས་ཀྱི་དེ་མ་ཐག་རྐྱེན་དང་དུས་མཉམ་དུ་ཚོགས་
པའི་སྐྱེས་བུ་གཅིག་གི་གཟུགས་ལྟ་བུ་ནི་བག་ཆགས་སད་བྱེད་ཀྱི་རྐྱེན་
ཡིན་ཀྱང་འབྲས་བུ་ཤེས་པ་གཉིས་ཀྱི་གཟུང་ཡུལ་མ་ཡིན་ལ། དབང་
ཤེས་འཁོར་བཅས་ཀྱི་རང་རང་གི་གཟུང་ཡུལ་ནི་རང་རང་དང་དུས་
མཉམ་པ་ཡིན་གྱི། རང་གི་དེ་མ་ཐག་རྐྱེན་གྱི་སྟེང་གི་བག་ཆགས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 203
སད་བྱེད་ཀྱི་རྐྱེན་མ་ཡིན་ནོ། །འགྲེལ་བའི་འཆད་ཚུལ་འདི་ལྟ་བུ་དག་
ཀྱང་མདོ་སྡེ་བའི་ཐུན་མོང་མ་ཡིན་པའི་ལུགས་ཡིན་ན། གལ་ཏེ་
མཚུངས་མ་དེ་མ་ཐག། རྐྱེན་ལས་ངེས་པར་མི་སྨྲ་ནའོ། ། ཞེས་པ་
ཡང་རྣམ་རིག་པའི་གཞུང་དུ་ཅིའི་ཕྱིར་སྨྲ། གྲུབ་པའི་མཐའ་སོ་སོའི་
བརྡའ་རགས་པ་ཙམ་ཡང་མ་ཆགས་པ་གསལ་བར་མ་བྱེད་ཅིག དེ་
ལྟར་བཤད་ཟིན་པའི་སྐབས་དེ་དག་ཕལ་ཆེ་བར་ཡུལ་སྔོ་སོགས་གཟུང་
རྣམ་དང་ཡུལ་ཅན་བདེ་སོགས་ལ་འཛིན་རྣམ་གྱི་ཐ་སྙད་མཛད་པའི་
དབང་དུ་བྱས་པ་སྔར་བཤད་པ་ལྟར་ཤེས་པར་བྱའོ། ། དབང་ཤེས་
འཁོར་དུ་བདེ་སྡུག་སྐྱེ་བ་གོམས་པའི་རྗེས་སུ་བྱེད་ཀྱི་ཡུལ་གྱི་དབང་
གིས་མ་ཡིན་པའི་དཔེ་སྟོན་པ་འདི་ལྟར་ཞེས་པ་ནས། འགྱུར་བ་
ཡིན་ནོ་ཞེས་པའི་བར་ཏེ་གོ་སླའོ། ། དེའི་ཕྱིར་ཞེས་པ་ནས། དོན་
རྣམ་པར་གནས་པ་ཡིན་ནོ་ཞེས་པའི་བར་ནི་མཇུག་བསྡུ་བ་སྟེ། དེ་
ཡང་སྔར་བཤད་པ་དག་གིས་ཤེས་སླའོ། །དེ་ལྟར་ཕྱི་རོལ་གྱི་དོན་ཀྱང་
ཞེས་པ་ནས་འདི་ཡར་བཅད་དུ་བཤད་པའི་རིགས་པ་དེ་དག་གིས་
དགག་བྱའི་གཙོ་བོ་ཇི་ལྟ་བུ་ཞིག་འགོག་པ་ཡིན་སྙམ་པ་ལ། གཞན་
རིག་མངོན་སུམ་ཚད་མའི་གཞལ་བྱར་གྱུར་པའི་སྔོ་སོགས་ཕྱི་རོལ་གྱི་
དོན་ཡིན་པ་ལ་དངོས་སུ་གཙོ་བོར་གནོད་པ་བསྟན་པའི་སྒོ་ནས་་་
གཞལ་བྱ་གཏན་ལ་འབེབས་པའི་ཆེད་དུ་གཙོ་བོར་གསུངས་པ་མ་ཡིན་
གྱི། ཕྱི་རོལ་གྱི་དོན་ལ་རེ་ཞིག་གནོད་པ་གཙོ་བོར་སྟོན་པ་བཞག་
ནས། ཁྱོད་ཕྱི་རོལ་དོན་དུ་འདོད་པའི་སྔོ་སོགས་གཞལ་བྱར་བྱས་



204
གནའ་དཔེ་གཅེས་བསྡུས་དཔེ་ཚོགས།
པའི་ཚེ་ན་ཡང་། ཕྱི་རོལ་དོན་དུ་གྱུར་པའི་ཡུལ་རིག་པ་འབྲས་བུར་
མི་འཐད་ཀྱི་རང་རིག་པ་འབྲས་བུར་རིགས་སོ་ཞེས། ཐོག་མར་
འབྲས་བུ་ལ་གཙོ་བོར་དཔྱད་པ་མཛད་པའི་ཆེད་དུ་བཤད་ཟིན་པའི་
རིགས་པ་དེ་དག་སློབ་དཔོན་གྱིས་གསུངས་པ་ཡིན་ནོ་ཞེས་སྟོན་པ་ནི།
ཕྱི་རོལ་གྱི་དོན་ཡོད་ཀྱང་ཞེས་པ་ནས། དེའི་ཕྱིར་དོན་རྟོགས་པ་ནི་
རང་རིག་པ་ཁོ་ནའི་རང་བཞིན་ཡིན་ནོ་ཞེས་པ་ཡར་བཅད་ཀྱི་སྐབས་
འདིར་བསྟན་པའི་འཐད་པ་སྟེ་རིགས་པ་འདིས་གཞལ་བྱའི་ལྡོག་པ་ལ་
གཙོ་བོར་དཔྱད་ནས་ཕྱི་རོལ་གྱི་དོན་དུ་གྱུར་པའི་གཞལ་བྱ་ཡོད་པ་
དམིགས་ཀྱིས་བཀར་ཏེ། བཟློག་པར་འདོད་པ་མ་ཡིན་གྱི། འོན་
ཀྱང་ཕྱི་རོལ་གྱི་དོན་དུ་གྱུར་པའི་གཞལ་བྱ་ཡོད་དམ་མེད་ཀྱང་རུང་།
ཐོག་མར་རེ་ཞིག་དེ་ཉིད་དགོས་སུ་དཔྱོད་པ་བཞག་ནས། མདོ་སྡེ་
བས་ཕྱི་རོལ་དོན་དུ་འདོད་པའི་སྔོ་སོགས་གཞལ་བྱར་བྱས་པའི་ཚེ་ན་
ཡང་རང་རིག་པ་ཉིད་འབྲས་བུར་རིགས་ཀྱི་ཕྱི་དོན་རིག་པ་ནི་མ་ཡིན་
ནོ་ཞེས་འབྲས་བུ་ལ་དམིགས་ཀྱིས་བཀར་ཏེ་དཔྱད་པའི་ཕྱིར་དུ་བཤད་
མ་ ཐག་པའི་རིགས་པ་འདི་དག་ནི། རྣམ་ རིག་པའི་ གཞན་རིག་
མངོན་སུམ་ཚད་མའི་འབྲས་བུ་ཐུན་མོང་བ་མ་ཡིན་པ་འདི་ལྟར་རྣམ་
པར་བཞག་པའི་འཐད་པ་ཡིན་ནོ། ། དེ་ལྟར་ན་སློབ་དཔོན་གྱིས་་་
འབྲས་རྟོག་གི་སྐབས་འདིར་ད་ལྟ་ཆོས་ཀྱི་བདག་མེད་དངོས་སུ་བསྟན་
དུ་མི་རུང་བའི་གདུལ་བྱའི་དོན་དུ་དགོས་པའི་དབང་གིས་རེ་ཞིག་
གཞན་ངོར་ཕྱི་རོལ་གྱི་དོན་ཁས་བླངས་པའི་མདོ་སྡེ་བའི་ལུགས་ཀྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 205
དབང་དུ་བྱས་པ་དང་།། རྣམ་རིག་པ་རང་ལུགས་ཀྱི་རང་རིག་དང་
གཞན་རིག་མངོན་སུམ་གྱི་ཚད་འབྲས་ཏེ། འབྲས་རྟོག་ རིམ་པ་
གསུམ་གསུངས་པ་འདི་ལྟར། རང་ཡུལ་ཕྱི་རོལ་དོན་དུ་སྣང་བའི་
ཚུར་མཐོང་གཞན་རིག་མངོན་སུམ་ཚད་མ་རྣམས་ཀྱི་འབྲས་རྟོག་གི་
ཚུལ་ལ། དོན་དུ་སྣང་བའི་སྤོ་སོགས་ནི་གཞལ་བྱ། དེ་ཉིད་གསལ་
བར་སྣང་བའི་སྒོ་ནས་དེ་ལ་གསར་དུ་མི་སླུ་བའི་གཟུང་བའི་རྣམ་པ་
ཚད་མ། གཟུང་ཡུལ་ཕྱི་རོལ་དོན་དུ་གྱུར་པའི་སྔོན་པོ་དངོས་སུ་
རིག་པའི་ཚད་མ་ནི་འབྲས་བུ་ཞེས་པ་ལྟ་བུ་ཡིན་ལ། དེ་ཉིད་ནི་
འབྲས་རྟོག་དང་བོའི་གཞུང་གིས་བསྟན་པའི་ཚད་འབྲས་ཏེ་མདོ་སྡེ་
བའི་ཐུན་མོང་ཡིན་པའི་ལུགས་སོ། །འདི་ལ་ཡང་ཕྱི་རོལ་དོན་གྱི་ལྡོག་
པ་གཞལ་བྱར་བྱེད་པ་མ་ཡིན་ཏེ། མདོ་སྡེ་བའི་ལུགས་ལ་ཡང་ཕྱི་
རོལ་དོན་གྱི་ལྡོག་པ་ལ་ཚུར་མཐོང་དབང་བོའི་མངོན་སུམ་གྱི་སྟོབས་
ཀྱིས་སྒྲོ་འདོགས་གཅོད་ན་དེའི་ལུགས་ལ་ཕྱི་དོན་ཡོད་པར་སྒྲུབ་པའི་
རྟགས་ཀྱི་རྣམ་གཞག་དུ་མ་ཞིག་འབད་ནས་སྨྲས་པ་ཐམས་ཅད་དོན་
མེད་པར་ ཐལ་བའི་ཕྱིར་རོ། ། འབྲས་བུ་ལ་མཚུངས་པ་མ་ཡིན་ཏེ།
ཕྱི་རོལ་དོན་དུ་གྱུར་པའི་སྔོན་པོ་རིག་པ་ལ་སྔོན་པོ་ཕྱི་རོལ་གྱི་དོན་ཡིན་
པ་རིག་མི་དགོས་པའི་ཕྱིར་རོ། །ཁ་ཅིག་འབྲས་རྟོག་དང་བོར་ཕྱི་རོལ་
གྱི་དོན་གཞལ་བྱར་འཇོག་པ་མི་འཐད་དེ། ཕྱི་རོལ་གྱི་དོན་གཞལ་
བྱ་ལྐོག་གྱུར་ཡིན་པའི་ཕྱིར་ཏེ། དེ་ཉིད་རྟགས་ཀྱིས་སྒྲུབ་དགོས་པའི་
ཕྱིར་རོ་ཞེས་སྨྲས་ནས། མདོ་སྡེ་བའི་ཐུན་མོང་མ་ཡིན་པའི་རང་



206
གནའ་དཔེ་གཅེས་བསྡུས་དཔེ་ཚོགས།
རིག་གི་ཚད་འབྲས་ལ་ཕྱི་རོལ་གྱི་དོན་ལས་རྫས་ཐ་དད་པའི་གཟུང་
རྣམ་གཞལ་བྱར་སྨྲ་བ་དང་། རྣམ་རིག་པའི་ཐུན་མོང་མ་ཡིན་པའི་
རང་རིག་གི་ཚད་འབྲས་ལ། ཕྱི་རོལ་གྱི་དོན་མེད་བཞིན་དུ་སྣང་
བའི་གཟུང་རྣམ་གཞལ་བྱར་སྨྲ་བ་ནི་འགལ་ཏེ། དེ་དག་ཀྱང་དེ་
དང་དེའི་ལུགས་ལ་རྟགས་ཀྱིས་སྒྲུབ་དགོས་པའི་ཕྱིར་རོ། །རྣམ་པར་
ཤེས་པ་སྨྲ་བ་ལ་ནི་རང་རིག་དང་གཞན་རིག་མངོན་སུམ་གྱི་འབྲས་
རྟོག་གཉིས་ལས། དང་བོ་ནི། ཤེས་ པ་ བདག་ ཉིད་ གཞལ་བྱ།
དེ་ལ་གསར་དུ་མི་སླུ་བའི་འཛིན་པའི་རྣམ་པ་ནི་ཚད་མ། བདག་
ཉིད་རིག་པའི་ཚད་མ་ནི་འབྲས་བུ་ཡིན་ནོ། ། འདི་ནི་འབྲས་རྟོག་་
གཉིས་པའི་གཞུང་གིས་གཙོ་བོར་བསྟན་པ་སྟེ། ཚད་འབྲས་འཇོག་
ཚུལ་འདི་ཙམ་ཞིག་མདོ་སྡེ་བ་ཡང་ཁས་ལེན་མོད་ཀྱི། འོན་ཀྱང་
འབྲས་རྟོག་གཉིས་པའི་སྐབས་དེར་གཞལ་བྱ་བཞག་པའི་གཟུང་རྣམ་
དེ་ཉིད་ཇི་ལྟ་བུ་ཞིག་ཡིན་ཞེས་དཔྱོད་པ་ན། ཕྱི་རོལ་དོན་གྱིས་་
གཏད་པའི་སྒོ་ནས་ཕྱི་རོལ་དོན་དུ་གྱུར་པའི་ཡུལ་ལས་སྐྱེས་འདྲ་བ་
ཡིན་པ་བཀག་ཅིང་བག་ཆགས་ཀྱི་དབང་གིས་ ཤར་བའི་རྣམ་པར་
བསྒྲུབས་པའི་ཕྱིར་ཁྱད་པར་འདི་ཙམ་གྱི་སྒོ་ནས་རྣམ་རིག་པའི་ཐུན་
མོང་མ་ཡིན་པའི་ལུགས་སུ་བཞག་པ་ཡིན་ལ། དབང་ཤེས་ལ་ཕྱི་
རོལ་དོན་དུ་གྱུར་པའི་ཡུལ་གྱིས་རང་ཇི་ལྟ་བའི་རྣམ་པ་འཇོག་པ་རྒྱུས་
པར་བཀག་ནས་བག་ཆགས་སད་པའི་དབང་གིས་ཡུལ་གྱི་རྣམ་པ་ཤར་
བ་འབྲས་རྟོག་གསུམ་པའི་གཞུང་འགྲེལ་རྣམས་ཀྱིས་ཀྱང་རྒྱས་པར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 207
སྒྲུབས་པ་སྔར་བཤད་པ་ལྟར་ཡིན་པས། འདི་དག་ མདོ་སྡེ་བའི་
ལུགས་སུ་འཆད་དུ་རུང་ན་འབྲས་རྟོག་གཉིས་པ་ཡང་མདོ་སྡེ་བའི་
ལུགས་སུ་འཆད་དུ་མི་རུང་བ་ཅི་ཞིག་ཡིན་པ་སྨོས་ཤིག གལ་ཏེ་
དེར་ནི་དོན་རིག་གང་ཡིན་ཞེས་སོགས་ཀྱིས་ཕྱི་རོལ་གྱི་དོན་དུ་གྱུར་
པའི་ཡུལ་རིག་པ་དངོས་ སུ་ བཀག་པའི་ཕྱིར་མི་མཚུངས་ སོ་ཞེ་ན།
གསུམ་པ་འདིར་ཡང་ཕྱི་དོན་རིག་པ་འབྲས་བུ་ཡིན་པ་བཀག་ནས་སྔོ་
སོགས་ གཞལ་བྱར་བྱས་པའི་ཚེ་ཡང་རང་རིག་འབྲས་བུ་ཡིན་པར་
གཞུང་བཙུགས་ནས་བསྒྲུབས་པ་དང་ཁྱད་པར་ཅི་ཞིག་ཡོད། གལ་
ཏེ་གཉིས་པ་དེར་ནི། རྡུལ་ཕྲན་དེ་དག་གང་གིས་ན། །ཞེས་སོགས་
ཀྱིས་ཕྱི་དོན་གྱི་ལྡོག་པ་ནས་བཀག་པ་མ་ཡིན་ནམ་ཞེ་ན། བདེན་དེ་
འདྲ་ངས་ཀྱང་མི་ཤེས་སོ། །ཞེས་པའི་གསུམ་པའི་གཞུང་དེས་ཀྱང་ཕྱི་
དོན་གྱི་ལྡོག་པ་ནས་དངོས་སུ་ཇི་ལྟར་མ་བཀག་པ་སྨྲོས་ཤིག གལ་
ཏེ་གསུམ་པར། ཕྱི་རོལ་དོན་ནི་ཡོད་ན་ཡང་། །ཞེས་པ་དང༌། དེ་
ཕྱིར་ཕྱི་རོལ་གཞལ་བྱ་ལའང་། ཅེས་སོགས་ཀྱིས་ཕྱི་དོན་ཡོད་པ་ལ་
སྐྱོན་མེད་པར་ཁས་བླངས་པ་མ་ཡིན་ནམ་ཞེ་ན། འོ་ན་གཉིས་པར་
ཡང་། གལ་ཏེ་ཕྱི་རོལ་མྱོང་འགྱུར་ན། ། ཉེས་པ་ཅི་ཡོད། ཅེས་
དྲིས་པའི་ལན་དུ། ཅི་ཡང་མེད། ཅེས་སྨྲས་པས་ཀྱང་ཚུལ་དེ་ཁས་
བླངས་པ་རྣམ་པ་ཀུན་དུ་མཚུངས་སོ། ། དེ་བཞིན་དུ། རང་རིག་
ཡིན་ཀྱང་དོན་རིག་འདོད། །ཅེས་སོགས་དང་། རང་གི་ངོ་བོ་མྱོང་
གྱུར་ཀྱང༌། །སྔོ་སོགས་མྱོང་བར་སྣང་བ་ཡིན། །ཞེས་སོགས་ཀྱང་རྣམ་



208
གནའ་དཔེ་གཅེས་བསྡུས་དཔེ་ཚོགས།
རིག་པའི་ལུགས་ལ་སྦྱར་དུ་རུང་མི་རུང་རྣམ་པ་ཀུན་ཏུ་མཚུངས་པ་
སོགས་ཞིབ་པར་སྔར་བཤད་རྣམས་ཀྱིས་མཚོན་ཏེ་ཤེས་པར་བྱའོ། །
དཀྱུས་མ་ཉིད་བཤད་པར་བྱ་སྟེ། ཡང་ཞེས་པ་ནི་ཕྱི་རོལ་དོན་དུ་
སྣང་བའི་སྔོ་སོགས་ གཞལ་བྱར་བྱས་པའི་ཚད་འབྲས་ མདོ་ སྡེ་བའི་
ལུགས་སྔར་བརྗོད་པ་དེ་ལས་སེམས་ཙམ་པའི་ལུགས་ཀྱི་ཕྱི་རོལ་དོན་
དུ་ སྣང་བའི་སྔོ་སོགས་གཞལ་བྱར་བྱས་པ་ལ་ཚད་འབྲས་ཀྱི་རྣམ་་་
གཞག་གཞན་སྟོན་པའི་ཚིག་ཡིན་གྱི། ཕྱི་དོན་རང་ལུགས་ལ་ཁས་
བླངས་པའི་ཚད་འབྲས་ཀྱི་རྣམ་གཞག་གཉིས་པ་སྟོན་པའི་ཚིག་མ་ཡིན་
ནོ། །དེས་ན་ཕྱི་རོལ་གྱི་དོན་དུ་སྣང་བའི་སྔོ་སོགས་གཞལ་བྱར་བྱས་
པའི་ཚད་འབྲས་ཀྱི་ཚུལ་ལ། མདོ་སྡེ་བའི་ལུགས་སྔར་བཤད་པ་དེ་
ལས་གཞན་རྣམ་རིག་པའི་གཞན་རིག་མངོན་སུམ་གྱི་འབྲས་བུར་རྣམ་
པར་བཞག་པ་གཉིས་པ་འདི་ལྟ་ སྟེ། དོན་དུ་སྣང་བའི་སྔོན་པོ་་་
གཞལ་བྱ། དེ་ཉིད་གསལ་བར་སྣང་བའི་སྒོ་ནས་དེ་ལ་གསར་དུ་མི་
སླུ་བའི་གཟུང་བའི་རྣམ་པ་ནི་ཚད་མ། རང་གི་བདག་ཉིད་གྱུར་
པའི་གཟུང་ཡུལ་སྔོན་པོ་དངོས་སུ་རིག་པ་སྟེ་རྟོགས་པའི་ཚད་མ་ནི་
འབྲས་བུ་ཡིན་པ་ལྟ་བུའོ། ། འབྲས་ རྟོག་གསུམ་པའི་གཞུང་གིས་་་་་
བསྟན་པའི་ཚད་འབྲས་ཀྱི་རྣམ་པར་བཞག་པ་ནི་འདི་ཡིན་ལ། མདོ་
སེམས་གཉིས་ཀ་ཡང་གཞན་རིག་མངོན་སུམ་གྱི་ཚད་འབྲས་ལ་ཕྱི་རོལ་
དོན་གྱི་ལྡོག་པ་གཞལ་བྱར་མི་འཇོག་པར་ཕྱི་རོལ་དོན་དུ་སྣང་བའི་
ཡུལ་སྔོ་སོགས་གཞལ་བྱར་འཇོག་པ་ལ་ཁྱད་པར་མེད་ཀྱང༌། ཡུལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 209
དེ་ཉིད་རང་གང་ལ་སྣང་བའི་དབང་ཤེས་ཀྱི་བདག་ཉིད་ཡིན་པ་ནི་
སེམས་ཙམ་པའི་ཐུན་མོང་མིན་པའི་ལུགས་ཡིན་པས། དེ་ཉིད་སྒྲུབ་
པའི་ཕྱིར་དུ་ཕྱི་དོན་རིག་པ་འབྲས་བུར་མི་འཐད་པར་རང་གི་བདག་
ཉིད་གྱུར་པའི་ཡུལ་རིག་པ་འབྲས་བུར་སྒྲུབ་པའི་རིགས་པ་ཐོག་མར་
བསྟན་པ་ཡིན་ཞིང་། དེའི་ཕྱིར་འདི་ནི་འབྲས་བུ་འདི་ལྟར་རྣམ་
པར་བཞག་པའི་འཐད་པ་ཡིན་ནོ། ། ཞེས་གསུངས་ལ། རིགས་པ་
དེ་དག་གིས་གཙོ་བོར་རང་རིག་འབྲས་བུ་ཡིན་པར་དངོས་སུ་བསྒྲུབས་
ནས་འབྲས་བུ་ལ་དཔྱད་ཀྱི། ཕྱི་རོལ་གྱི་དོན་དུ་གྱུར་པའི་ཡུལ་་་་
གཞལ་བྱ་ཡིན་པ་ལ་དངོས་སུ་དམིགས་ཀྱིས་བཀར་ནས་བཟློག་པ་མ་
ཡིན་ཀྱང༌། རིགས་པ་དེ་དག་གི་སྟོབས་ཀྱིས་ཕྱི་རོལ་དོན་དུ་གྱུར་
པའི་གཞལ་བྱ་ཡོད་པ་ཡང་དོན་གྱིས་ཁེགས་པར། དེ་དང་འདྲ་འམ་
གཞན་འདྲའང་རུང༌། ། ཞེས་ སོགས་ ཤོ་ལོ་ཀ་གཉིས་ཀྱིས་འཆད་པ་
ཡིན་ནོ། ། དེ་ལྟར་ན་ཐོག་མར་འབྲས་བུ་ལ་དཔྱད་པའི་རྣམ་པར་་
བཞག་པ་རྒྱས་པར་བཤད་ཟིན་ཏོ། །
ད་ནི་དེ་ལྟར་རང་རིག་འབྲས་བུ་ཡིན་ན། སྔོན་པོ་གཞལ་བྱར་
བྱས་པ་ལ་ཡང་འཛིན་རྣམ་ཚད་མར་འགྱུར་རོ་ཞེས་པའི་དོགས་པ་
བསལ་བར་བཞེད་ནས་ཐོག་མར་དོགས་པ་བཀོད་པ་ནི་གང་གི་ཕྱིར་
ཞེས་སོགས་སོ། །དེ་ལ་ལན་བཤད་པ། རང་གི་བདག་ཉིད་ཀྱི་ཡུལ་
རིག་པའི་རང་བཞིན་དུ་གྱུར་པ་དོན་སྔོ་སོགས་རྟོགས་པ་འདིའི་སྒྲུབ་
པར་བྱེད་པ་སྟེ་ཚད་མ་ནི་ཚད་མ་འདིའི་ཡུལ་ལྟ་བུའི་རྣམ་པ་སྟེ་ཡུལ་གྱི་



210_
གནའ་དཔེ་གཅེས་བསྡུས་དཔེ་ཚོགས།
རྣམ་པ་ཉིད་ཡིན་ནོ། །འདི་ལྟ་བུ་ཞེས་པའི་ཚིག་གིས་ཡུལ་གྱི་རྣམ་པ་
ཡུལ་ཉིད་ལ་ཟེར་བ་འགྲེལ་བ་འདིའི་ལུགས་ཡིན་པར་འདོད་པ་བཀག་
གོ། འཛིན་པའི་རྣམ་པ་ཞེས་སོགས་ནི། སྔར་འཛིན་རྣམ་གྱིས་
ཡུལ་གྱི་རྣམ་པ་ཇི་ལྟར་མྱོང་བ་བཞིན་ཡུལ་འཇོག་པར་ཁས་བླངས་
པས། དེ་ལྟ་ན་འཛིན་རྣམ་ཚད་མར་འདོད་རིགས་ སོ་ཞེས་ པའི་
དོགས་པ་བཀོད་པའོ། །དེའི་ལན་ནི། བདེན་ཏེ། ཤེས་པ་རང་
ཉིད་ཡུལ་དུ་བྱས་པ་ལ་དེ་ཉམས་སུ་མྱོང་བའི་འཛིན་པའི་རྗེས་སུ་་
འབྲངས་ཏེ་མྱོང་བྱར་གྱུར་པའི་ཡུལ་དེ་ཉིད་རྣམ་པར་འཇོག་ན་ནི་
དེའི་འཛིན་རྣམ་ཚད་མར་འགྱུར་རོ། །ཡང་གང་གི་ཚེ་ཕྱི་རོལ་གྱི་དོན་
དུ་སྣང་བའི་སྔོ་སོགས་ཡུལ་ཡིན་པ་དེའི་ཚེ་ཕྱི་རོལ་གྱི་དོན་དུ་སྣང་བའི་
སྔོ་སོགས་ཁོང་དུ་ཆུད་པ་སྟེ་དངོས་སུ་རྟོགས་པའི་རྣམ་འཇོག་གི་རྒྱུ་
མཚན་གང་ཡིན་པ་དེ་ཉིད་ཚད་མ་ཡིན་ལ། དེ་འདྲའི་རྒྱུ་མཚན་
ཡང་སྔོན་པོའི་རྣམ་པ་ཡིན་ནོ། ། ཞེས་སྔོན་པོའི་རྣམ་པ་ཚད་མར་་
བསྟན་པ་འདིས་སྔོན་པོའི་རྣམ་པ་སྔོན་པོ་ཉིད་ལ་ཟེར་བ་འགྲེལ་བ་
འདིའི་ལུགས་སུ་འདོད་པ་བཀག་གོ། དོན་འདི་ཉིད་བཤད་པའི་
ཕྱིར་སློབ་དཔོན་གྱིས་གསུངས་པ་ནི། བག་ཆགས་བརྟན་བྱུང་གི་
དབང་ཤེས་ལ་ཡུལ་འདོད་མི་འདོད་སོགས་ཀྱི་རྣམ་པ་ཤར་བ་ཇི་ལྟ་བ་
བཞིན་དུ་རྣམ་པ་ཉམས་སུ་མྱོང་བ་ལས་མ་འདས་པར་རང་གི་བདག་
ཉིད་དུ་གྱུར་པའི་ཡུལ་རིག་པ་འདི་ལ་ཡུལ་གྱི་སྣང་བ་གསལ་བའི་ཕྱིར་
རོ། ། གཞུང་འདིས་ནི་དོན་འདི་སྐད་བརྗོད་པ་ཡིན་ཏེ། གལ་ཏེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 211
དབང་ཤེས་ལ་ཡིད་དུ་འོང་བའི་སྔོན་པོའི་རྣམ་པ་སྣང་ན་ནི་དེའི་ཚེ་
འདོད་པའི་རྣམ་པ་ཅན་གྱི་མྱོང་བ་དབང་ཤེས་འདི་ཡིད་དུ་འོང་བའི་
སྔོན་པོའི་ཡུལ་ཅན་དུ་བཏགས་ཤིང་ཐ་སྙད་བྱས་པ་ཡིན་ཏེ། དེ་
བཞིན་དུ་ཡིད་དུ་མི་འོང་བ་སོགས་ཀྱི་རྣམ་པ་གཞན་ལ་ཡང་སྦྱར་རོ། །
དེའི་ཕྱིར་ཞེས་སོགས་ནི་ཚད་མ་ལ་དོགས་པ་བསལ་བའམ་དོན་བསྡུ་
བ་སྟེ་ཤེས་སླའོ། །དེའི་འོག་ཏུ་ཚད་འབྲས་ཡུལ་ཐ་དད་དུ་ཐལ་བའི་
དོགས་པ་བསལ་བར་བཞེད་ནས། ཐོག་མར་དོགས་པ་དགོད་པ་ནི།
གལ་ཏེ་འོ་ན་ཕྱི་རོལ་ཏུ་སྣང་བའི་སྔོ་སོགས་ལ་རང་རིག་པ་ཉིད་འབྲས་
བུ་ཡིན་ན་འོ་ན་ཇི་ལྟར་གཟུང་རྣམ་ཚད་མས་རྣམ་པར་བཞག་པར་བྱ་
བ་དོན་རིག་པ་འབྲས་བུ་ཡིན་པར་བརྗོད་ཅེ་ན། ལན་བཤད་པ་
རང་གི་བདག་ཉིད་རིག་པ་ཡིན་ཀྱང་དབང་ཤེས་དེས་དྲངས་པའི་
འབྲས་བུ་ལ་སྟེ་རྗེས་ཀྱི་ངེས་ཤེས་ཀྱི་ཞེན་པ་ལས་དབང་ཤེས་འདི་ནི་
དོན་རིག་པ་ཡིན་པར་ངེས་ཀྱི་རང་གི་བདག་ཉིད་གྱུར་པའི་ཡུལ་རིག་
པ་ཡིན་པར་མ་ངེས་པས་དེའི་ཕྱིར་འདི་ལ་དོན་རིག་པ་འབྲས་བུ་ཡིན་
པར་ལྟའོ། ། དེ་ཡང་ཚུར་མཐོང་དབང་བོའི་མངོན་སུམ་ཚད་མ་་་་་
རྣམས་ནི་ཐ་སྙད་དཔྱོད་བྱེད་ཀྱི་ཚད་མ་ཁོ་ན་ཡིན་གྱི་རང་གི་གཞལ་བྱ་
དོན་དམ་བདེན་པ་ལ་དངོས་ཤུགས་གང་གི་སྒོ་ནས་ཀྱང་ཚད་མར་
སོང་བ་མི་སྲིད་པས། དེ་དག་གིས་གཞལ་བྱ་གང་རྟོགས་པར་འཇོག་
པ་ནི་ཚད་མས་གནོད་པ་མེད་པའི་ཐ་སྙད་པའི་ཤེས་པས་ཡུལ་གང་
རྟོགས་པར་ཐ་སྙད་བྱེད་པ་དང་མཐུན་པར་རྣམ་པར་བཞག་དགོས་



212
212 གནའ་དཔེ་གཅེས་བསྡུས་དཔེ་ཚོགས།
ཤིང་། ཐ་སྙད་དཔྱོད་པ་དང་དོན་དམ་དཔྱོད་པའི་ཚད་མ་གང་
ཡིན་ཀྱང༌། ཚད་མ་དེས་གང་གཞལ་བའི་དོན་ངེས་པའི་ངེས་ཤེས་
ཀྱི་འཛིན་སྟངས་ཀྱི་ཡུལ་དུ་སོང་བའི་དོན་དེ་ཉིད་ཚད་མ་དེས་ཀྱང་
རྟོགས་པར་འཇོག་དགོས་པ་ཡིན་ནོ། ། དེའི་ཕྱིར་འདིར་ཡང་འབྲས་
བུར་གྱུར་པའི་ཚད་མས་གཞལ་བྱ་གང་རིག་པ་ནི་རྗེས་ཀྱི་ངེས་ཤེས་
ཀྱིས་ཇི་ལྟར་ལྷག་པར་ཞེན་པ་དེ་ལྟར་འབྲས་བུར་བརྗོད་པ་ཡིན་ལ།
རྗེས་ཀྱི་ངེས་ཤེས་ཀྱིས་ཀྱང་རང་འདྲེན་བྱེད་ཀྱི་དབང་ཤེས་དེ་རང་
ཡུལ་དུ་གྱུར་པའི་དོན་དང་འབྲེལ་བར་ཡང་ཞེན་པ་ཡིན་གྱི་རང་གི་
བདག་ཉིད་དུ་གྱུར་པ་རིག་པར་མ་ངེས་པ་དེའི་ཕྱིར་དོན་རིག་པ་ཉིད་
འབྲས་བུ་ཡིན་ནོ། །སྐབས་འདི་དག་ཏུ་དོན་རིག་ཅེས་པ་ནི་སྔོ་སོགས་
ཀྱི་གཞལ་བྱ་རིག་པ་ཙམ་ལ་ཟེར་བ་ཡིན་གྱི། དོན་ཅེས་པ་ཐམས་
ཅད་ ཕྱི་རོལ་ གྱི་དོན་ལ་ གཟུང་ བར་ མི་བྱ་ སྟེ། རྒྱལ་དབང་བློས།
དོན་གྱི་སྒྲ་འདི་ཡང་གཞལ་བྱ་བརྗོད་པར་བྱེད་པའོ་ཞེས་བཤད་པ་
ལྟར་རོ། །སྔོ་འཛིན་མིག་ཤེས་ཚད་མས་གང་རིག་པའི་གཞལ་བྱ་སྔོན་
པོ་ཡིན་པའི་རྒྱུ་མཚན་གྱིས་དེ་འཇལ་བ་ལ་ཚད་མ་གཟུང་རྣམ་ཡིན་
པར་རིགས་ཀྱི་འཛིན་རྣམ་ཡིན་པར་མི་འཐད་པ་འོ་ན་དེ་ནི་ཇི་ལྟར་
རང་རིག་འབྲས་བུ་ཡིན་ཏེ་མི་འཐད་དོ། །གལ་ཏེ་དེ་ལ་རང་རིག་
འབྲས་བུ་ཡིན་ན་ཚད་མས་སྔོན་པོ་བཅད་ནས་འབྲས་བུ་ལ་རང་རིག་
པའི་ཕྱིར་སྟ་རེས་གཅོད་པའི་བྱ་བ་ཤ་ལ་ཞུགས་ནས་འབྲས་བུ་ལ་དེ་
འཆད་པ་ལྟར་ཚད་འབྲས་ཡུལ་སོ་སོར་འགྱུར་རོ་ཞེ་ན། ལན་བཤད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 213
པ། སྔོ་འཛིན་དབང་ཤེས་ཚད་མས་གཞལ་བའི་སྔོན་པོ་དེའི་དོན་
གནས་པ་སྟེ་དོན་གྱི་གནས་ཚོད་སེམས་པའི་ཚེ་ཚད་མ་དེའི་ཡུལ་གྱི་
གནས་ཚོད་རྣམ་པར་བཞག་པ་གང་ཡིན་པ་ནི་རང་རིག་པའི་རང་
བཞིན་ཡིན་ཏེ། དོན་སྔོན་པོ་དེ་ཉིད་ཀྱི་རང་བཞིན་གང་དུ་རྣམ་
པར་གནས་པ་ནི་མྱོང་བའི་རང་བཞིན་སྟེ་ཤེས་པའི་རྫས་ཡིན་པའི་
ཕྱིར་རོ། ། འདི་ལྟར་ཅི་ལྟར་གཟུང་བའི་ཡུལ་གཟུགས་ཀྱི་རྣམ་པ་་་
དཀར་བོ་དང་དཀར་བོ་མ་ཡིན་པ་ལ་སོགས་པ་རང་འཛིན་དབང་
ཤེས་ཀྱི་ཉམས་སུ་མྱོང་བ་དང་། དེ་བཞིན་དུ་འཛིན་པ་ཡུལ་ཅན་གྱི་
ཤེས་པའི་རྣམ་པ་བདེ་བ་དང་སྡུག་བསྔལ་བ་ཅི་འདྲ་བ་མྱོང་བྱེད་ཀྱིས་
ཡང་དག་པར་རིག་པ་དེ་ལྟར་སྔོན་པོའམ་སྔོན་པོ་མིན་པའི་གཟུགས་
བདེ་བ་ལ་སོགས་པའི་རྒྱུར་ ཐ་སྙད་པའི་ཤེས་པས་རྣམ་པར་འཇོག་
ཅིང་རིག་པ་དེའི་ཕྱིར་དོན་སྔོན་པོ་སོགས་དབང་ཤེས་ཀྱིས་རིག་པ་ནི་
ཤེས་པ་རང་གི་བདག་ཉིད་དུ་གྱུར་པའི་ཡུལ་རིག་པའི་ངོ་བོ་ཡིན་ནོ། །
དེའི་ཕྱིར་དེ་ལྟར་གནས་ཚོད་ལ་རང་གི་བདག་ཉིད་དུ་གྱུར་པའི་ཡུལ་
རིག་པ་ཡིན་ཀྱང་ཐ་སྙད་ཀྱི་ཤེས་པ་རྣམ་པར་འཇོག་པ་དང་མཐུན་
པར་རྣམ་པར་བཞག་པའི་འབྲས་བུའི་དབང་གིས་དོན་སྔོན་པོ་སོགས་
རིག་པ་འབྲས་བུར་བརྗོད་པ་ཡིན་ནོ། །དེ་ཉིད་ཀྱི་ཕྱིར་ཏེ་གང་གི་ཕྱིར་
ཡུལ་སྔོན་པོ་ཉིད་སྔོ་འཛིན་དབང་ཤེས་ཚད་མས་གང་ལ་སྒྲོ་འདོགས་
དངོས་སུ་གཅོད་པའི་ལས་སུ་བྱ་བ་ཡིན་པ་དང༌། ཚད་མས་གང་ལ་
འཇལ་བའི་བྱ་བ་ཞུགས་པའི་སྔོན་པོ་དེ་ཉིད་ཀྱི་ཡུལ་ལ་རིག་པའམ་



214
གནའ་དཔེ་གཅེས་བསྡུས་དཔེ་ཚོགས།
དངོས་སུ་རྟོགས་པའི་ཚད་མ་འབྲས་བུ་ཡིན་པ་དེའི་ཕྱིར་ཚད་མ་དང་
འབྲས་བུ་དག་ཡུལ་ཐ་དད་པ་ཡང་མ་ཡིན་ནོ། །གལ་ཏེ་ཤེས་པ་བདག་
ཉིད་རིག་པའི་རང་རིག་འབྲས་བུ་དང༌། ཡུལ་སྔོ་སོགས་གཞལ་བྱ་
ཡིན་ན་ནི། དེའི་ཚེ་ཚད་མ་དང་འབྲས་བུ་ཡུལ་ཐ་དད་པ་ཁོ་ནར་
འགྱུར་ན། དེ་འདྲའི་རང་རིག་འབྲས་བུར་བཞག་པ་མ་ཡིན་གྱི།
རང་གི་བདག་ཉིད་དུ་གྱུར་པའི་སྔོན་པོ་རིག་པ་འབྲས་བུར་བཞག་
ཅིང་ཚད་མས་ཀྱང་སྔོན་པོ་ཉིད་གཞལ་བ་ཡིན་པ་ད་ལྟ་ནི་ཚད་མ་དང་
འབྲས་བུ་ཅུང་ཟད་ཀྱང་ཡུལ་ཐ་དད་པའི་སྐྱོན་ཡོད་པ་མ་ཡིན་ནོ། །
ཚད་མས་སྔོན་པོ་གཞལ་ བ་ལྟར་འབྲས་བུ་ལ་ཡང་སྔོན་པོ་རིག་པ་་
འབྲས་བུར་འདོད་པ་འོ་ན་ཇི་ལྟར་སྔར་རང་རིག་པ་འབྲས་བུར་་་་
བརྗོད་ཅེ་ན། ལན་བཤད་པ། དབང་ཤེས་དོན་སྔོན་པོ་རིག་པའི་
ཚེ་རིག་པར་བྱ་བ་སྔོན་པོ་དེ་ཉིད་ཀྱི་རང་བཞིན་ཕྱི་རོལ་གྱི་དོན་ཡིན་
ནམ་འོན་ཏེ་ཤེས་པའི་རྫས་གང་ཞིག་ཡིན་ཞེ་ན། དོན་དམ་དཔྱོད་
བྱེད་ཀྱི་ཚད་མས་སྔོན་པོའི་རང་བཞིན་སེམས་པ་ན་ནི་ཤེས་པ་རང་གི་
བདག་ཉིད་དུ་གྱུར་པའི་སྔོན་པོ་རིག་པ་འབྲས་བུར་བཤད་དེ། དོན་
སྔོན་པོ་རིག་པའི་སྔོན་པོ་ནི་ཤེས་པ་དེའི་བདག་ཉིད་ཡིན་པའི་ཕྱིར་ཏེ།
རང་རིག་པའི་མིག་ཤེས་དེའི་རང་བཞིན་ཡིན་པའི་ཕྱིར་རོ། ། འདི་
ལྟར་བཤད་པར་བྱ་བ་ཡིན་གྱི། སྔོ་འཛིན་མིག་ཤེས་དེ་མ་དཔྱད་པ་
ན་སྔོན་པོ་ལ་གཞན་རིག་ཡིན་ཞིང་རང་བཞིན་སེམས་པའི་ཚད་མས་
དཔྱད་པའི་ཚེ་རང་གི་ངོ་བོ་ལ་རང་རིག་མངོན་སུམ་ཡིན་ཞེས་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 215
དོན་དུ་བཤད་པར་བྱ་བ་མ་ཡིན་ཏེ། གཞན་རིག་མངོན་སུམ་ཀུན་
རྫོབ་བདེན་པ་དང་རང་རིག་མངོན་སུམ་དོན་དམ་བདེན་པར་འདོད་
པའི་ མདོ་ སྡེ་ བ་ དང་ སེམས་ ཙམ་ པ་ སུ་ ཡང་ མི་ སྲིད་ པའི་ ཕྱིར་ཏེ།
མདོ་སྡེ་བའི་ལུགས་ལ་རང་མཚན་ཡིན་ན་དོན་དམ་བདེན་པ་ཡིན་
པས་ཁྱབ་པའི་ཕྱིར་དང༌། སེམས་ཙམ་པའི་ལུགས་ལ་གཞན་དབང་
ཡིན་ན་ཀུན་རྫོབ་བདེན་པ་ཡིན་པས་ཁྱབ་པའི་ཕྱིར་དང་། དབང་
ཤེས་རྣམས་ཡུལ་སོ་སོ་ལ་ལྟོས་ནས་གཞན་རིག་དང་རང་རིག་གཉིས་
ཀ་ཡིན་པར་འདོད་པ་ནི་བོད་ཀྱི་དབུ་མ་བ་གང་དག་བདེན་གཉིས་
མཚན་གཞི་གཅིག་ཏུ་འདོད་པ་ལྟར་རིགས་པ་མི་ཤེས་པའི་མུ་ཅོར་
ཡིན་པའི་ཕྱིར་རོ། །དེ་བཞིན་དུ་སྔོ་འཛིན་མིག་ཤེས་སྔོན་པོ་ལ་གཞན་
རིག་མངོན་སུམ་ཡིན་པ་ཀུན་རྫོབ་བདེན་པ་དང༌། ཁོ་རང་ཉམས་
སུ་མྱོང་བའི་རང་རིག་མངོན་སུམ་གྱི་རང་བཞིན་ཡིན་པ་དོན་དམ་
དཔྱོད་བྱེད་ཀྱི་ཚད་མ་ལ་ལྟོས་ནས་གྲུབ་དགོས་པའི་ཁྱད་པར་ཁས་
ལེན་པའི་མདོ་སེམས་སུ་ཡང་མི་སྲིད་པའི་རྒྱུ་མཚན་ཡང་སྔ་མ་ལྟར་
ཤེས་པར་བྱའོ། །དེས་ན་གཞུང་རྩ་འགྲེལ་འདི་དག་གིས་ནི་སྔོ་འཛིན་
མིག་ཤེས་ཀྱིས་གང་རྟོགས་པའི་གཞལ་བྱར་གྱུར་པའི་གཟུང་ཡུལ་སྔོན་
པོ་དེ་ཉིད་ཐ་སྙད་པའི་ཚད་མས་གྲུབ་པ་དང༌། མིག་ཤེས་དེས་ཀྱང་
སྔོན་པོ་རྟོགས་པ་ཡིན་པར་རྗེས་ཀྱི་ངེས་ཤེས་ཀྱིས་ངེས་ཤིང་ཞེན་པ་
ཡིན་པས། དེའི་ཕྱིར་སྔོན་པོ་རྟོགས་པའི་ཚད་མ་འབྲས་བུར་བཞག་
ལ། དེ་ལྟ་ན་ཡང་གང་རྟོགས་པའི་སྔོན་པོ་དེ་ཉིད་རང་བཞིན་་་་



216
གནའ་དཔེ་གཅེས་བསྡུས་དཔེ་ཚོགས།
སེམས་པའི་དོན་དམ་དཔྱོད་བྱེད་ཀྱི་ཚད་མ་ལ་ལྟོས་ནས་རང་རྟོགས་
པ་བོའི་ཤེས་པ་ལས་རྗེས་གཞན་མ་ཡིན་པར་གྲུབ་པ་ཡིན་པས་རང་གི་
བདག་ཉིད་དུ་གྱུར་པའི་ཡུལ་རིག་པ་འབྲས་བུའི་ཁྱད་པར་དུ་སྨོས་སོ་
ཞེས་བསྟན་པ་ཡིན་ནོ། །དེ་ཡང་མདོ་སྡེ་བའི་གཞན་རིག་མངོན་སུམ་
གྱི་ཚད་འབྲས་ལས་རྣམ་ རིག་ པའི་གཞན་རིག་མངོན་སུམ་གྱི་ཚད་
འབྲས་ཀྱི་ཐུན་མོང་མ་ཡིན་པའི་ཁྱད་པར་ཤེས་པར་བྱ་བའི་ཕྱིར་དུ་
འབྲས་བུའི་ཁྱད་པར་དེ་ལྟར་སྨོས་པའི་དོན་ཡིན་ལ། ཚུར་མཐོང་གི་
སྔོ་འཛིན་མིག་ཤེས་ཀྱིས་རང་གི་བདག་ཉིད་དུ་གྱུར་པའི་སྔོན་པོ་་་
རྟོགས་པ་ཡིན་ཀྱང་། སྔོན་པོ་ཤེས་པ་རང་གི་བདག་ཉིད་ཡིན་པ་
རྟོགས་པ་ནི་མ་ཡིན་ཞིང་། རྣམ་རིག་པའི་ལུགས་ལ་ཚུར་མཐོང་གི་
སྔོ་འཛིན་མིག་ཤེས་སྔོན་པོ་ལ་ཐ་སྙད་དཔྱོད་བྱེད་ཀྱི་ཚད་མ་ཡིན་གྱི་
དོན་དམ་དཔྱོད་པའི་ཚད་མ་མ་ཡིན་ནོ། །འདིའི་སྒྲུབ་པར་བྱེད་པ་ནི་
ཡུལ་གྱི་རྣམ་པ་ཉིད་ཡིན་ཏེ། ཞེས་པ་ལ་སོགས་པའི་གཞུང་རྣམས་
ཀྱི་དོན་རྒྱས་པར་བཤད་ཟིན་པ་དེ་ལ་སྐབས་ཀྱི་དོན་ནི་འདི་ཡིན་ཏེ།
སྔོ་འཛིན་མིག་ཤེས་ཀྱི་གཟུང་བའི་རྣམ་པ་ཉམས་སུ་མྱོང་བའི་སྒོ་ནས་
ཡོངས་སུ་དཔྱོད་པར་སྣང་བའི་འཛིན་པའི་རྣམ་པ་ནི་རང་གི་བདག་
ཉིད་ཡུལ་དུ་བྱས་ནས་ཉམས་སུ་མྱོང་བ་ཅན་ཁ་ནང་ཁོ་ན་ལ་ཕྱོགས་པ་
ཡིན་པའི་ཕྱིར་ཕྱི་རོལ་གྱི་དོན་དུ་སྣང་བའི་སྔོན་པོ་ལ་ཚད་མ་ཡིན་ཏེ།
རྣམ་འགྲེལ་ལས་ཞེས་སོགས་ནི། དེ་ཚེ་དོན་སྣང་འདི་ཉིད་ནི། །
ཞེས་སོགས་ཤོ་ལོ་ཀ་བཞིའི་དོན་བླངས་ནས་དྲངས་པའོ། ། སྔོ་འཛིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 217
དབང་ཤེས་ཚད་མའི་གཟུང་བའི་རྣམ་པ་ནི་ཕྱི་རོལ་ཏུ་སྣང་བའི་སྔོན་
པོ་ལ་ཚད་མ་ཡིན་ཏེ། དེ་ཉིད་ནི་ཇི་ལྟར་སྔོན་པོའི་རྣམ་པར་སྐྱེས་པ་
ཉམས་སུ་མྱོང་བའི་སྒོ་ནས་རིག་པ་དེ་ལྟར་དོན་སྔོན་པོ་རིག་པར་་
འགྱུར་བ་ཡིན་ནོ། །འདིས་ནི་སྔོ་འཛིན་མིག་ཤེས་ཀྱི་འཛིན་རྣམ་དེ་སྔོ་
འཛིན་མིག་ཤེས་ཀྱི་གཟུང་རྣམ་ཡོངས་སུ་གཅོད་བྱེད་ཀྱི་ཚད་མར་སོང་
ན་གཟུང་རྣམ་དེ་སྔོན་པོ་ལ་ཚད་མར་འགྲོ་བ་དང་། །སྔ་མ་ཚད་མར་
མ་སོང་ན་ཕྱི་མའང་ཚད་མར་མི་འགྱུར་བར་བསྟན་པར་ཤེས་པར་
བྱའོ། །དེ་ཡང་ཕྱི་རོལ་གྱི་དོན་ལྟ་བུར་རིག་པའི་སྔོན་པོ་ནི་གཞན་ལ་
དེ་འཇལ་བའི་ཚད་མ་གཟུང་བའི་རྣམ་པར་རིག་པ་ཡང་སྔོན་པོ་དེ་
ལས་རྫས་གཞན་ཉིད་ནི་མ་ཡིན་ཏེ། །དེ་ཡིན་ན་གཟུང་རྣམ་དེ་སྔོན་
པོའི་དོན་རང་གི་ངོ་བོ་བཞག་པ་ཡིན་དགོས་པ་ལ། །ཕྱི་རོལ་ཏུ་སྣང་
བའི་སྔོན་པོ་ནི་རང་གི་ངོ་བོས་རྣམ་པ་གཏད་པའི་སྒོ་ནས་མཐོང་བ་མ་
ཡིན་པའི་ཕྱིར་རོ། ། སྔོན་པོ་དང་དེ་འཇལ་བའི་ གཟུང་རྣམ་རྫས་
གཞན་མ་ཡིན་པར་འདོད་པའི་མདོ་སྡེ་བ་གང་ན་ཡོད་ཀྱང་སོམས་ཤིག
ཚད་མ་དང་གཞལ་བྱ་དེ་དག་རྫས་གཞན་མ་ཡིན་པ་དེའི་ཕྱིར་ཤེས་པ་
རང་གི་བདག་ཉིད་རིག་པ་ཕྱི་དོན་ལྟར་སྣང་བའི་སྔོན་པོ་རིག་པར་
སྟོན་པའི་སྔོ་འཛིན་མིག་ཤེས་ཀྱི་གཟུང་བའི་རྣམ་པ་དེ་ཉིད་དོན་སྔོན་
པོ་ལ་ཚད་མ་ཡིན་ལ། །འོ་ན་རྣམ་རིག་ཙམ་དུ་སྨྲ་བ་ཉམས་སོ་ཞེ་ན།
ཀུན་རྫོབ་ཏུ་ཕྱི་རོལ་སྨྲ་བས་རྣམ་རིག་ཙམ་ལས་ཉམས་ན། ཀུན་
རྫོབ་ཏུ་སྣང་བའི་དངོས་པོ་ཁས་ལེན་པས་སྟོང་བ་ཉིད་དུ་སྨྲ་བ་ཉམས་



218
གནའ་དཔེ་གཅེས་བསྡུས་དཔེ་ཚོགས།
པར་འགྱུར་རམ་ཅི། དེས་ན་དེ་དོན་དམ་པར་སྟོང་བར་སྨྲ་བ་ལྟར།
འདི་འང་དོན་དམ་པར་རྣམ་རིག་ཙམ་དུ་སྨྲ་བ་ཡིན་པས་ན་དེ་ནི་གྱི་
ནའོ། ཞེས་གསུངས་པ་དེ་ཉིད་ནི་ཤིན་ཏུའང་གྱི་ན་སྟེ། ཚུལ་དེ་
གཉིས་མཚུངས་ན་སེམས་ཙམ་པའི་ལུགས་ལ་གཟུང་འཛིན་རྫས་་་
གཞན་དོན་དམ་དཔྱོད་པའི་ཚད་མས་ཁེགས་ པ་ལྟར་དབུ་མ་བའི་
ལུགས་ལ་ཀུན་རྫོབ་ཏུ་སྣང་བའི་དངོས་པོ་དོན་དམ་དཔྱོད་པའི་ཚད་
མས་ཁེགས་དགོས་པས་ཀུན་རྫོབ་གཞི་མ་གྲུབ་པར་འགྱུར་བ་དང༌།
ཡང་ན་རྣམ་རིག་པ་དང་ལུགས་ཀྱི་ཆོས་བདག་ཚད་མས་མ་ཁེགས་
པར་འདོད་དགོས་པར་འགྱུར་བ་སོགས་ཧ་ཅང་ཐལ་བའི་གནོད་པ་
མང་སྟེ་ལོགས་སུ་བཤད་པར་བྱའོ། ། ཚིག་ལེའུར་བྱས་པར་མ་བརྗོད་
པའི་དོན་འགྲེལ་བ་ལས་བར་སྐབས་ཀྱི་ཚིགས་སུ་བཅད་པའོ། ཞེས་
པ་ནི་གོ་སླ་སྟེ། དེ་ལྟར་ན་འབྲས་རྟོག་གསུམ་པའི་འཐད་ལྡན་གྱི་
ཚིག་དོན་ཞིབ་པར་བཤད་པ་དང་བཅས་ནས། འགྲེལ་ཆེན་དག་གི་
ལུགས་ཇི་ལྟར་ཡིན་པ་གསལ་བར་བཤད་ཟིན་ཏོ། ། ཆོས་ཀྱི་གྲགས་
པའི་གཞུང་ལུགས་དྲི་མ་མེད། །འཕགས་ཡུལ་མཁས་པས་རྣམ་པར་
ཕྱེ་བའི་དོན། ། བློ་གྲོས་མིག་གིས་འབད་མེད་ལེགས་མཐོང་ནས། །
མཁས་པ་དགའ་བའི་གཏམ་འདི་ཁོ་བོས་བསྙད། །གངས་ཅན་འདི་
ན་གཞུང་བརྒྱའི་ཚུལ་སྦྱངས་པ། ། བློ་ཆེན་སྔོན་རབས་མཁས་པ་དུ་
མས་ཀྱང་། །རང་རང་རྣམ་པར་དཔྱོད་པའི་དཔུང་བསྐྱེད་ནས། །
རིང་མོར་སེམས་པའི་དཀའ་ཐུབ་ཆེར་བསྟེན་ཏེ། །འཐད་ལྡན་འཐད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 219
པས་སྒྲུབ་པའི་རྣམ་བཤད་ལ། །ལན་བརྒྱར་བརྒལ་ཞིང་བརྟག་པའི་
ཁུར་ཁྱེར་ཡང་། །ལེགས་པར་བརྟགས་ན་ཚིག་བཞི་ཙམ་གྱི་དོན། །སྔ་
ཕྱི་འབྲེལ་བར་སྨྲ་བ་སུ་ཞིག་ཡོད། །དེང་སང་འདི་ན་མཁས་པར་རློམ་
པ་ གཞན། ། ཤེས་ རབ་ སྦྲང་ མའི་ གཤོག་ ཚེས་ ནམ་ མཁའི་ ཁྱོན། །
འཇལ་བའི་དཀའ་ཐུབ་ ཕྲག་དོག་ཟུག་རྔུ་ཅན། ། འདི་དག་མཐོང་
ནས་བདག་བློ་བརྩེ་བ་སྐྱེས། །འདི་ཙམ་གྱིས་ཀྱང་རྒྱལ་བའི་བསྟན་པ་
ལ། ། ཐོས་པ་ལྷུར་ལེན་སྐྱེ་བོའི་ཚོགས་ནང་ན། །ལེགས་པར་བཤད་
པའི་བཀའ་མཆིད་ཆོས་བཞིན་དུ། ། རྒྱས་པར་གྱུར་ཅིག་སྙམ་ནས་
ལེགས་པར་སྦྱར། །དེ་ལྟར་ན་ཚད་མ་རྣམ་འགྲེལ་ངེས་ཀྱི་འབྲས་བུའི་
རྟོག་པ་གསུམ་པའི་སྐབས་འགྲེལ་ཆེན་དག་གིས་ཇི་ལྟར་བཤད་པའི་
ཚུལ་དང༌། ཁྱད་པར་རྣམ་ངེས་ཀྱི་འབྲས་རྟོག་གསུམ་པའི་གཞུང་
སློབ་དཔོན་ཆོས་མཆོག་གིས་རྒྱས་པར་ཕྱེ་བའི་འགྲེལ་བ་འཐད་ལྡན་གྱི་
ཚིག་དོན་ཞིབ་པར་བཤད་པ་འདི་ནི། ལུང་དང་རིགས་པའི་ཚུལ་ལ་
བློ་གྲོས་ཀྱི་འཇུག་པ་ལེགས་པར་སྦྱངས་པའི་སྡེ་སྣོད་འཛིན་པ་ཆེན་པོ་
གྲགས་པ་བཀྲ་ཤིག་པས་ནན་ཆེར་བསྐུལ་ཞིང་། གཞན་ཡང་མང་
ཐོས་རིག་པའི་མིག་དང་ལྡན་པའི་སྡེ་སྣོད་འཛིན་པ་ཤིན་ཏུ་མང་བོས་
མགྲིན་གཅིག་ཏུ་བསྐུལ་བའི་ངོར། དྲི་མ་མེད་པའི་རིགས་པའི་མིག་
སྨན་གྱིས་མཆོག་ཏུ་གསལ་བའི་བློ་མིག་ལེགས་པར་སྦྱངས་པ་ཤཱཀྱའི་
བཙུན་པ་དགེ་ལེགས་དཔལ་བཟང་བོས། སྒྲུབ་པའི་གནས་མཆོག་
འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའོ། །



220
གནའ་དཔེ་གཅེས་བསྡུས་དཔེ་ཚོགས།
ཨོཾ་སྭསྟི། ཐུབ་བསྟན་འཛིན་མར་སྐལ་བཟང་ཞིང་བའི་ཚོགས། །
ཕན་བདེའི་ལོ་ཏོག་ལོངས་སུ་སྤྱོད་པའི་ཕྱིར། ། བཀྲ་ཤིས་གཡས་སུ་
འཁྱིལ་བའི་ཆོས་གྲྭ་ལས། ། ཆོས་སྦྱིན་བདུད་རྩིའི་གྲུ་ཆར་འདི་ཕབ་
བོ། ། སརྦ་ཛ་ག་ཏཾ། ། ། ། །



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 221
༄༅། །བསྡུས་སྦྱོར་སྙིང་བོའི་དགོངས་དོན་
་ གསལ་བར་བྱེད་པ་ཀུན་གསལ་མེ་
ལོང་ཞེས་བྱ་བ་བཞུགས་སོ། །
རྗེ་གུང་ཐང་བློ་གྲོས་རྒྱ་མཚོས་མཛད།
ན་མོ་གུ་རུ་མཉྫ་གྷོ་ཥཱ་ཡ། རྒྱལ་ཀུན་པད་དཀར་ལྟར་བསྔགས་
ཉི་མའི་གཉེན། ། རིགས་པའི་དབང་ཕྱུག་ཕྱོགས་གླང་ཡབ་སྲས་་་་་
དང༌། ། བློ་ལྡན་ཤེས་རབ་ཆོས་ཀྱི་སེང་གེ་སོགས། ། འཕགས་བོད་་
མཁས་མང་མ་ལུས་ཕྱག་གི་ཡུལ། ། ཕྲ་ཞིབ་རིགས་པའི་གཏེར་མཛོད་
ཙོང་ཁ་བ། ། སྨྲ་བའི་དབང་ཕྱུག་འཇམ་དབྱངས་བཞད་པའི་རྗེ། །
ཡབ་སྲས་བརྒྱུད་པར་བཅས་ལ་གུས་བཏུད་ནས། ། བསྡུས་གཞུང་་་
རིགས་པའི་སྒོ་བརྒྱ་དབྱེ་བར་བྱ། །
དེ་ལ་འདིར་རང་ཅག་རྣམས་ཀྱིས་རྙེད་དཀའ་ཞིང་རྙེད་ན་དོན་
ཆེ་བའི་རྟེན་བཟང་བོ་ནི་ཐོབ། མཇལ་དཀའ་བ་སངས་རྒྱས་ཀྱི་
བསྟན་པ་རིན་པོ་ཆེ་དང་མཇལ། དམ་པའི་ཆོས་ལེགས་པར་སྟོན་
པའི་དགེ་བའི་བཤེས་གཉེན་དང༌། གྲོགས་རིགས་པ་སྨྲ་བ་རྣམས་ཏེ་



222
གནའ་དཔེ་གཅེས་བསྡུས་དཔེ་ཚོགས།
ཕྱིའི་རྐྱེན་དང་། ནང་གི་རྐྱེན་བླངས་དོར་འབྱེད་པའི་བློ་གྲོས་ཏེ་
མཐུན་རྐྱེན་ཕུན་སུམ་ཚོགས་པ་དང་ལྡན་པའི་སྐབས་འདིར་འདོད་
ཡོན་ལ་ཆགས་པའི་གཡེང་བ་དང་། ཕྱི་བཤོལ་སོགས་སྤངས་ཏེ་སྙིང་
བོ་ཞིག་ལེན་དགོས་ཏེ། རྗེ་བསྟན་པའི་སྒྲོན་མེའི་བསླབ་བྱ་ལས།
དལ་བའི་རྟེན་ཐོབ་རྒྱལ་བའི་བསྟན་དང་མཇལ། །མཚན་ལྡན་བཤེས་
དང་ཆོས་མཐུན་གྲོགས་ཀྱིས་བསྐྱངས། ། མཐུན་རྐྱེན་རྟེན་འབྲེལ་་་་་
འཛོམས་པ་འདི་འདྲ་བ། ། ཡང་ཡང་རྙེད་པར་དཀའ་ལ་དོན་ཆེ་་་
བས། །ཕྱི་བཤོལ་སྤངས་ཏེ་སྙིང་བོ་ལོངས་ཤིག་ཨང་། །ཞེས་གསུངས་
པས་སོ། ། དེ་ལྟར་སྙིང་བོ་ལེན་པ་ལ་གསུང་རབ་ཀྱི་དོན་དྲི་མ་མེད་
པའི་རིགས་པས་གཏན་ལ་འབེབ་དགོས་ཏེ། མདོ་ལས་དགེ་སློང་
དག་གམ་མཁས་རྣམས་ཀྱིས། ། བསྲེག་བཅད་བརྡར་བའི་གསེར་་་་
བཞིན་དུ། །ལེགས་པར་བརྟགས་ལ་ང་ཡི་བཀའ། །བླངས་པར་བྱ་ཡི་
གུས་ཕྱིར་མིན། ། ཞེས་གསུངས་པའི་ཕྱིར་རོ། ། དེ་ལ་བསྡུས་སྦྱོར་གྱི་
རིགས་པ་རྣམས་ མེད་མི་རུང་དུ་སློབ་དགོས་པས། འདིར་མདོ་་་
སྔགས་ཀྱི་རིགས་པ་མཐའ་དག་བསྡུས་པའི་བསྡུས་སྦྱོར་གྱི་སྙིང་བོ་
རིགས་པའི་མཛོད་ནི་གང་བཤད་པར་བྱ་བའི་ཆོས་སོ། །དེ་ལ་བཤད་
པ་ལ་འཇུག་པའི་སྔོན་འགྲོ། གཞུང་དོན་དངོས། མཇུག་གི་དོན་
དང་གསུམ། དང་བོ་ནི། ཤེས་བྱའི་ནེའུ་གསིང་དངོས་ཡངས་
ལ། ། རིགས་ལམ་མེ་ཏོག་རྒོད་ པ་ ཅན། ། ཀྱེ་ཀྱེ་བློ་གྲོས་གཞོན་ནུ་་་
རྣམས། །འདི་ན་རྩེད་འཇོ་བྱ་བར་རིགས། །ཞེས་བྱུང་། ཤེས་བྱའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 223་
དོན་རྣམས་རྒྱ་ཆེ་བ་ནེའུ་གསིང་ངོས་ཡངས་པ་དང་། དེ་གཏན་ལ་
འབེབ་བྱེད་ཀྱི་རིགས་ལམ་རྣམས་ནེའུ་གསིང་མཛེས་བྱེད་ཀྱི་མེ་ཏོག་གི་
གཟུགས་སུ་བཀོད་དེ་བརྗོད་བྱ་ངེས་བཟུང་བ་དང་། ཀྱེ་གཉིས་་
འབོད་པ་དང༌། བློ་གྲོས་ཀྱི་ནོར་དང་ལྡན་པའི་གཞོན་ནུ་བློ་གསར་
བ་རྣམས་འདི་ན་སྟེ་གཞུང་འདིར་རིགས་ལམ་དྲི་མ་མེད་པས་རྩེད་
འཇོ་བྱ་བར་རིགས་སོ། ། ཞེས་གདུལ་བྱ་འཇུག་རིགས་པར་གདམས་
པའོ། །
གཉིས་པ་གཞུང་དོན་དངོས་ལ་གཉིས། ལུས་མདོར་བསྟན་
དང༌། ཡན་ལག་རྒྱས་པར་བཤད་པའོ། །དང་བོ་ནི། ཆོས་ཅན་
དབྱེ་གཞི་བཤད་པ་དང༌། ། ཆོས་ཀྱི་དབྱེ་བ་བསྟན་པ་དང༌། ། ངེས་
པར་བྱ་བའི་རྣམ་གཞག་དང་། ། ངེས་བྱེད་ ཐལ་འགྱུར་བཤད་པ་་་
དང༌། །ལྟ་བ་དབུ་མར་འཇུག་པའི་ཚུལ། །ལྔ་བོ་སྐབས་འདིའི་བསྡུས་
དོན་ཡིན། །ཞེས་པ་སྟེ་འོག་ཏུ་འཆད་པར་འགྱུར་བས་མ་བཀྲོལ་ལོ། །
གཉིས་པ་རྒྱས་པར་བཤད་པ་ལ་ལྔ་ལས། དང་བོ་ཆོས་ཅན་དབྱེ་
གཞི་བཤད་པ་ནི། ཤེས་བྱ་གཞལ་བྱ་གཞི་གྲུབ་ཡོད། ། ཆོས་དང་
གཞི་དང་རྟེན་འབྲེལ་དང་། ། དམིགས་ པའི་ཆོས་ ཅན་ཡུལ་རྣམས་་
ནི། །ཁྱབ་མཉམ་དབྱེ་གཞིའི་ཆོས་ཅན་ཡིན། །ཞེས་བྱུང་། ཤེས་བྱ་
ནས་ཡུལ་གྱི་བར་བརྒྱད་པོ་རྣམས་ནི་ཡིན་ཁྱབ་མཉམ་ཡིན་ལ་འོག་
ནས་འབྱུང་བའི་རྟག་དངོས་གཉིས་སོགས་ཀྱི་དབྱེ་གཞིའི་ཆོས་ཅན་
ཡང་ཡིན་ནོ། ། རྟེན་ འབྲེལ་ དབྱེ་ གཞིར་ གསུངས་ པ་ རྩ་ ཤེས་ ལས།



224 གནའ་དཔེ་གཅེས་བསྡུས་དཔེ་ཚོགས།
གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །
ཞེས་པ་ལྟར་ངོ་བོ་ཉིད་མེད་པར་སྨྲ་བའི་ལུགས་ཡིན་གྱི་མདོ་སྡེ་བ་
སོགས་དངོས་སྨྲའི་ལུགས་མིན་ནོ། །གཉིས་པ་ཆོས་ཀྱི་དབྱེ་བ་བསྟན་
པ་ལ་བཞི་ལས། དང་བོ་དངོས་པོ་དང་རྟག་པ་གཉིས་སོགས་སུ་
དབྱེ་བ་ལ་ཤེས་བྱ་སོགས་ཀྱི་དབྱེ་བ་དང་། བྱེ་བྲག་དངོས་པོའི་དབྱེ་
བ་ གཉིས། དང༌ བོ་ ནི། དབྱེ་ ན་ དངོས་ པོ་ རྟག་ པ་ གཉིས།
དགག་སྒྲུབ་མཚན་མཚོན་མཚན་གཞི་ནི། །བྱས་དང་མ་བྱས་སྐྱེས་མ་
སྐྱེས། །འདུས་བྱས་མ་བྱས་དངོས་པོ་མེད། །འཇིག་དང་མི་འཇིག་ལ་
སོགས་པའོ། །ཞེས་བྱུང༌། སྔར་གྱི་དབྱེ་གཞི་བརྒྱད་པོ་རེ་རེ་ལ་དབྱེ་
ན། དངོས་པོ་དང་རྟག་པ་གཉིས་ནས། འཇིག་པ་དང་མི་འཇིག་
པའི་ཆོས་གཉིས་ཀྱི་བར་དང་། སོགས་པས་བསྡུས་པ་རྟག་མི་རྟག་
གཉིས། གཅིག་ ཐ་དད་གཉིས་རྫས་ཆོས་དང་ལྡོག་ཆོས་གཉིས་་་་་
སོགས་མཐའ་ཡས་སོ། ། གཉིས་པ་ལ། དངོས་པོའི་དབྱེ་བ་དང༌།
བེམ་པོ་སོགས་ཀྱི་དབྱེ་བ་གཉིས། དང་བོ་ནི། དངོས་པོ་ལ་ཡང་
བེམ་པོ་དང་། ། ཤེས་ པ་ ལྡན་ མིན་ འདུ་བྱེད་ གསུམ། ། ཞེས་ བྱུང༌།
དངོས་པོ་ལ་བེམ་ཤེས་ལྡན་མིན་འདུ་བྱེད་གསུམ་དུ་དབྱེ་བ་མདོ་སྡེ་བ་
ཁོ་ནའི་ལུགས་ཡིན་ཏེ་བྱེ་སྨྲས་དངོས་པོ་དང་ཡོད་པ་ གཉིས་དོན་་་་
གཅིག་ཏུ་འདོད་ལ། རྣམ་པར་རིག་བྱེད་མ་ཡིན་པའི་གཟུགས་བེམ་
པོར་མི་འདོད་པས་གཟུགས་དང་བེམ་པོ་དོན་གཅིག་ཏུའང་མི་འདོད་
དོ། ། ཕྱི་དོན་མི་འདོད་པ་རྣམས་ ཀྱིས་བེམ་པོ་འདོད་མི་འདོད་ཀྱི་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 225
བཤད་པ་གཉིས་ཡོད་ཀྱང༌། ཐེག་ཆེན་གྱི་གྲུབ་མཐའ་སྨྲ་བ་རྣམས་
ཀྱིས་སངས་རྒྱས་ཀྱི་ས་ན་རྡུལ་ཏུ་གྲུབ་པ་མེད་པས་བེམ་པོ་མི་འདོད་
དོ། །དངོས་པོ་ལ་གཟུགས་ཤེས་ལྡན་མིན་འདུ་བྱེད་གསུམ་དུ་འདོད་
པ་ཐམས་ཅད་མཐུན་ནོ། །གཉིས་པ་ལ་གསུམ་ལས། དང་བོ་ལ།
སྤྱིའི་དབྱེ་བ་དང་། སོ་སོའི་དབྱེ་བ་གཉིས། དང་བོ་ནི། བེམ་པོ་
ལ་ཡང་ཕྱི་ནང་གཉིས། །ཞེས་བྱུང་སྟེ་གོ་སླའོ། །གཉིས་པ་ལ་གཉིས་
ལས། དང་བོ་ཕྱིའི་གཟུགས་ལ། རྩ་བའི་དབྱེ་བ་དང༌། ཡན་
ལག་གི་དབྱེ་བ་གཉིས། དང་བོ་ནི། ཕྱི་དོན་གཟུགས་ལ་སོགས་པ་
ལྔ། །ཞེས་བྱུང་། ཕྱིའི་དོན་ནམ་ཕྱིའི་བེམ་པོ་ལ་དབྱེ་ན་གཟུགས་སྒྲ་
དྲི་རོ་རེག་བྱ་ལྔ་ཡོད། ཅེས་པ་སྟེ། ཕྱི་ཞེས་པས་དབྱེ་གཞི་ཕྱིའི་
བེམ་པོ་དང་། འདིར་བེམ་པོ་དང་ཕྱི་དོན་ཁྱད་མེད་པ་གོ་ཆེད་དུ་
དོན་ཞེས་ པས་ ཕྱིའི་ཕྱི་དོན་ལ་ ལྔར་དབྱེ་ ཞེས་ པ་ ཡིན་ པས་ སོ། །
གཟུགས་ཀྱི་སྐྱེ་མཆེད་ལ་གཟུགས་ཞེས་སྤྱི་མིང་བྱེ་བྲག་ལ་བཏགས་པ་
ནི། མཛོད་ལས། གཙོ་བོའི་དོན་གསུམ་ཐོགས་ཕྱིར་དང༌། །ཞེས་
པ་ལྟར་རོ། ། གཉིས་པ་ཡན་ལག་གི་དབྱེ་བ་ལ་ལྔ་ལས། དང་བོ་
གཟུགས་ཀྱི་སྐྱེ་མཆེད་ལ་གཉིས་གཉིས་སུ་དབྱེ་བ་དང༌། ཉི་ཤུར་
དབྱེ་བའོ། །དང་བོ་ནི། གཟུགས་ལ་ཁ་དོག་དབྱིབས་ཀྱི་གཉིས། །
ཞེས་ པ་ སྟེ། རྒྱལ་ སྲས་ མ་ ལས། དབྱིབས་ ཞེས་ བྱ་ བ་ ནི།
དབྱིབས་ཀྱི་བྱེ་བྲག་གོ ། ཞེས་པ་ལྟར་དབྱིབས་བརྒྱད་པོ་རེ་རེ་ལ་
རེག་བྱའི་སྐྱེ་མཆེད་རེ་ཡོད་པས་དབྱིབས་བྱེ་བྲག་པའམ་ཕུང་བོ་ལྔའི་



226
གནའ་དཔེ་གཅེས་བསྡུས་དཔེ་ཚོགས།
རབ་བྱེད་ཀྱི་འགྲེལ་བ་ལས། དེའི་ཕྱིར་ཁ་དོག་དང་དབྱིབས་ནི་མིག་
གི་ཡུལ་ལོ་ཞེས་འཇིག་རྟེན་ན་གྲགས་སོ། །ཞེས་པ་ལྟར་དབྱིབས་རང་
ལྡོག་འཇོག་ཅེས་ཀྱང་ཆོག་གོ །གཉིས་པ་ནི། རྒྱས་པར་ཕྱེ་ན་ཉི་ཤུ་
སྟེ། །སྔོ་སེར་དམར་དང་དཀར་བོ་དང༌། །སྣང་མུན་སྤྲིན་དང་དུ་བ་
དང༌། ། རྡུལ་དང་ཁུག་སྣ་ ཉི་མ་དང་། ། གྲིབ་མ་ རིང་ཐུང་ལྷམ་པ་་
དང་། ། ཟླུམ་པོ་ མཐོན་པོ་དམའ་བ་དང་། ། ཕྱ་ལེ་ཕྱ་ལེ་མ་ཡིན་་་་་
པའོ། །ཞེས་བྱུང༌། བསྡུས་གྲྭ་རྩོམ་འཕྲོ་ལས། དམར་བོ་དང་སེར་
བོ་གཉིས་ཀྱི་ཡན་ལག་དམར་སེར་དང་། དུད་ཁ་ སོགས་ཡིན་ལ།
དམར་བོ་དང་དཀར་བོ་གཉིས་ཀྱི་ཡན་ལག་གློ་ཁའམ་དམར་སྐྱ་དང་།
དཀར་བོ་དང་ནག་པོ་གཉིས་ཀྱི་ཡན་ལག་སྔོན་པོ་དང༌། སྔོན་པོ་
དང་དཀར་པོ་གཉིས་ཀྱི་ཡན་ལག་སྔོ་སྐྱ་དང༌། སེར་བོ་དང་ནག་པོ་
གཉིས་ཀྱི་ཡན་ལག་ལྗང་ཁུ་ལ་སོགས་པ་ཡིན་པའི་ཕྱིར། ཞེས་པ་
ལྟར་སྔོ་སེར་དཀར་དམར་ནག་པོ་ལྔ་ལས་ཡན་ལག་གམ་ཆ་ཤས་མི་
འདྲ་བ་འོངས་པས་རྩ་བའི་ཁ་དོག་ཅེས་བཤད་ལ། རྩ་བའི་ཁ་དོག་
བཞིའི་གྲངས་ལ་ནག་པོ་མི་འདྲེན་པ་མདོ་ལས། ཁ་དོག་ཟིལ་གནོན་
དང་ཟད་པར་སོགས་ཀྱི་སྐབས་སྔ་མ་བཞི་ཁོ་ན་གསུངས་པས་ཡིན་
ནོ། ། བསྡུས་གྲྭའི་རྣམ་གཞག་ལེགས་བཤད་ཏུ། སྔོན་པོ་མ་བགྲང་
བར་ནག་པོ་དྲངས་པ་དེ་གཉིས་ཀྱི་ཡན་ལག་གམ་ཆ་ཤས་ཕལ་ཆེར་
འདྲ་བ་ལ་དགོངས་སམ་དཔྱད། ཡན་ལག་གི་ཁ་དོག་བརྒྱད་དུ་ཕྱེ་
བ་ནི། རྒྱལ་སྲས་མ་དང་ཀུན་བཏུས་འགྲེལ་བ་སོགས་ལས། སྤྲིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 227
སོགས་དེ་དག་ཉེ་བ་ན་མི་སྣང་བས་དེ་དག་མེད་དམ་སྙམ་པའི་དོགས་
པ་བཟློག་ཆེད་དུ་བརྒྱད་ཕྱེ་བར་གསུངས་པ་ལྟར་དགོས་པའི་དབང་
གིས་སོ། ། བསྡུས་གཞུང་ལུང་རིགས་ཉི་མར་ཟླ་འོད་དང་སྤྲིན་དཀར་
བོ་རྩ་བའི་ཁ་དོག་བཞི་བོ་གང་རུང་མིན་པར་གསུངས་ལ། །བསྡུས་
གཞུང་ཤེས་བྱའི་སྒོ་འབྱེད་དུ་སྤྲིན་དཀར་བོ་ཡན་ལག་གི་ཁ་དོག་མིན་
ལ་འདྲེན་ཚེ་ཡང་ཡན་ལག་གི་ཁ་དོག་ཏུ་གྱུར་པའི་སྤྲིན་སོགས་འདྲེན་
པར་གསུངས་ནས་རྩ་བ་དང་ཡན་ལག་གི་ཁ་དོག་འགལ་བར་འདོད་
ཀྱང༌། སྔར་དྲངས་པའི་རྒྱལ་སྲས་མ་དང་གང་སྤེལ་ལས། དེ་དག་
ཤས་ཆེ་བ་དང་ ཤས་ཆུང་བ་དང་འབྲེལ་བའི་བྱེ་བྲག་གིས་སྤྲིན་ལ་་
སོགས་པ་རྣམ་པ་བརྒྱད་དོ། ། ཞེས་གསུངས་པས། བསྡུས་གཞུང་
རྩོམ་འཕྲོ་ལས། མི་འགལ་བར་གསུངས་པ་དགོངས་པར་སོན་ནོ། །
ཉི་མའི་འོད་ཟེར་ཡན་ལག་གི་ཁ་དོག་བརྒྱད་ཀྱི་ནང་གི་སྣང་བ་མ་ཡིན་
པར་གསུངས་པས་དེ་བརྒྱུད་ནང་ཕན་ཚུན་འགལ་བར་གསུངས་ལ། །
འདོམ་གསུམ་ཅན་གྱི་ཀ་བ་ལ་ལྟོས་ཏེ་འདོམ་ལྔ་ ཅན་གྱི་ཀ་བའི་་་་
དབྱིབས་དེ་རིང་བོ་དང་མཐོ་བ་གཉིས་ཀ་ཡིན་པས་དབྱིབས་བརྒྱད་
ནང་མི་འགལ་ལམ་དཔྱད། མངོན་པ་ཀུན་བཏུས་ལས། དེ་དག་
གི་སྟེང་ཏུ། རགས་པ་རི་བོ་སོགས་དང་། ཕྲ་བ་ཉི་ཟེར་གྱི་རྡུལ་
དང་། རྣམ་པར་རིག་བྱེད་ལུས་དབྱིབས་དང་། མིག་ཤེས་ལ་སྣང་
བའི་མངོན་པར་སྐབས་ཡོད་དང་། གླིང་འདིའི་ནམ་མཁའི་ཁ་དོག་
ལྟ་བུ་ནམ་མཁའི་ཁ་དོག་གཅིག་པ་སྟེ་ཉེར་ལྔ་གསུངས་སོ། །གཉིས་པ་



228
གནའ་དཔེ་གཅེས་བསྡུས་དཔེ་ཚོགས།
སྒྲའི་སྐྱེ་མཆེད་ནི། སྒྲ་ལ་རྣམ་པ་བརྒྱད་ཡོད་དེ། ། ཟིན་པའི་འབྱུང་
བ་ལ་བརྟེན་པའི། ། སེམས་ཅན་སྟོན་དང་མི་སྟོན་ལ། ། ཡིད་འོང་མི་
འོང་གཉིས་ཏེ་བཞི། ། མ་ཟིན་པ་ལའང་དེ་བཞིན་ནོ། ། ཞེས་བྱུང་།
རྟེན་གྱི་འབྱུང་བ་དབང་བོའི་ཚོགས་པར་ཡོད་པ་ལ་བརྟེན་པ་ཟིན་
པའི་འབྱུང་བ་ལས་གྱུར་པའི་སྒྲ་དང་། ཅིག་ཤོས་མ་ཟིན་པའི་་་་
འབྱུང་བ་ལས་གྱུར་པའི་སྒྲ་དང༌། སེམས་ཅན་ལ་སྟོན་པ་བརྗོད་
དོན་སྟོན་པ་དང༌། དེ་མི་སྟོན་པ་སེམས་ཅན་ལ་མི་སྟོན་པའི་སྒྲ་དང་།
ཡིད་འོང་མི་འོང་ནི་སྙན་མི་སྙན་ནོ། ། མཛོད་ལས། །ཟིན་པ་དང་མ་
ཟིན་པའི་སྒྲ་གཉིས་འགལ་བར་གསུངས་ཀྱང་། འདིར་ཀུན་བཏུས་
ལྟར་ ལག་ པའི་ རྔ་ སྒྲ་ གཉིས་ ཀར་ འཇོག་ གོ། རྩོམ་ འཕྲོ་ ལས།
སེམས་ཅན་དུ་སྟོན་པའི་སྒྲ་དང༌། ངག་གི་རྣམ་པར་རིག་བྱེད་ཀྱི་སྒྲ་
དང་། རྗོད་བྱེད་ཀྱི་སྒྲ་གསུམ་དོན་གཅིག་པར་གསུངས་པ་དང༌།
གང་ཟག་མ་ཡིན་པའི་སྤྲུལ་བས་འདུས་བྱས་ཐམས་ཅད་མི་རྟག་ཅེས་
བརྗོད་པའི་སྒྲ་ཆོས་ཅན། རང་རྒྱུ་སྐྱེས་བུའི་ལྕེ་རྐན་ལས་བྱུང་བའི་
སྒྲ་ཡིན་པར་ཐལ། ངག་ཡིན་པའི་ཕྱིར་ན་མ་ཁྱབ། ཅེས་གསུངས་
པ་གཉིས་ཚིག་ཟིན་ལྟར་མི་རུང་སྙམ་སྟེ། ཕྱི་རོལ་པས་རྩོད་པའི་
ཕྱིར་ཞེ་སྡང་གིས་ཀུན་ནས་བསླངས་ཏེ་བཟུང་བའི་བརྒྱད་སྟོང་བ་དེ་
ངག་གི་རིག་བྱེད་ལ་འཇོག་མི་རུང་བའི་ཕྱིར་ཏེ། བསྟན་བཅོས་ཡིན་
པས་མི་དགེ་བར་འཇོག་ཏུ་མི་རུང་ལ་དགེ་བར་མི་རུང་བའི་ཕྱིར་རོ། །
གཉིས་པ་ལ་ཡང་ཁྱབ་པ་ཡོད་དེ་ཕར་ཕྱིན་མཐའ་དཔྱོད་ལས། རང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 229
རྒྱུ་སྐྱེས་བུའི་བྱེད་པ་ལྕེ་རྐན་ལས་བྱུབ་བར་ཐལ། ངག་ཡིན་པའི་
ཕྱིར། ཞེས་གསུངས་པའི་ཕྱིར་དང་། གསེར་འོད་རྔ་སྒྲ་ལས་བྱུང་
མ་ཐག་པ་དང༌། ལྗོན་ཤིང་རླུང་གིས་བསྐུལ་བ་ལས་བྱུང་མ་ཐག་པ་
སོགས་ངག་གི་རིག་བྱེད་དང་ངག་ཏུ་ཐལ་བའི་ཕྱིར་རོ། །དེ་དག་ནི་
རྒྱལ་སྲས་མ་ལས། ཕྱིའི་སྤྲུལ་པ་མི་དང་འདྲ་བ་ཡང་ལག་པ་དང་
ངག་གི་སྒྲ་འབྱིན་པར་འགྱུར་ཏེ། ཞེས་པ་སོགས་ལ་བརྟེན་པ་ཡིན་
པས་སྤྲུལ་བའི་ངག་ཡིན་པ་ལ་དགོངས་ཀྱི་སྤྱིར་ངག་མིན་ཞེས་་་་
འགྲིག་གམ་སྙམ་ལ། སྔ་མ་ནི་མཛོད་སྡོམ་ལས། སྟོན་པ་རྣམ་རིག་
གསུངས་གཙོར་དགོངས། །ཞེས་པ་ལྟར་གཙོ་བོ་ལ་དགོངས་ཀྱི་དོན་
གཅིག་མིན་པ་རིགས་པ་དེ་དག་གིས་ཤེས་སོ། །བསམ་གཏན་གཉིས་
པ་ཡན་ཆད་ཀྱི་རྒྱུད་ཀྱི་ངག་གི་རྣམ་རིག་རང་རྒྱུ་སྐྱེས་བུའི་བྱེད་པ་ལྕེ་
རྐན་ལས་བྱུང་ཡང་རྟེན་གྱི་འབྱུང་བ་གཉིས་པའི་ལྕེ་དབང་གི་ཚོགས་
པར་མེད་པས་མ་ཟིན་པའི་འབྱུང་བ་ལས་གྱུར་པའི་སྒྲ་ཡིན་ཅེས་ན་
གང་སྤེལ་སོགས་དང་འགྲིག་གོ། གསུམ་པ་དྲིའི་སྐྱེ་མཆེད་ནི། དྲི་
ལ་ཞིམ་དང་ང་བ་དང༌། །མཉམ་དང་མི་མཉམ་བཞི་རུ་དབྱེ། ། ཞེས་
བྱུང་། དྲི་ཞིམ་མི་ཞིམ་གཉིས་རེ་རེ་ལ་ཤས་མི་ཆེ་བ་མཉམ་པ་དང་
ཤས་ཆེ་བ་མི་མཉམ་པས་ཕྱེ་བས་བཞིའོ། །ཀུན་བཏུས་སོགས་ལས། །
དབང་བོའི་འབྱུང་བ་ལ་ཕན་འདོགས་པ་ཞིམ་པ་དང༌། དེ་ལ་ཕན་
མི་འདོགས་པ་མི་ཞིམ་པ་དང་། དེ་ལ་ཕན་གནོད་གང་ཡང་མི་བྱེད་
པ་མཉམ་པ་དང་། ལྷན་སྐྱེས་དང་། སྦྱར་བྱུང་དང་། ཨ་མ་



230
གནའ་དཔེ་གཅེས་བསྡུས་དཔེ་ཚོགས།
སྨིན་པའི་དྲི་ལྟ་བུ་འགྱུར་བ་ལས་བྱུང་བའི་དྲི་སྟེ་དྲུག་གསུངས་སོ། །
བཞི་བ་རོའི་སྐྱེ་མཆེད་ནི། རོ་ནི་མངར་སྐྱུར་ཁ་དང་སྐ། །ཚ་བ་ལན་
ཚྭ་རྣམས་པ་དྲུག། ཅེས་བྱུང༌། རོ་དྲུག་པོ་རེ་རེ་ལ་མངར་བའི་
མངར་བ་སོགས་དྲུག་རེ་ཕྱེ་བས་སོ་དྲུག་དང་། དེ་རེ་རེ་ལ་ལྕེ་ཤེས་ལ་
ཕན་པ་དང༌། འཇུ་བར་ཕྱོགས་ཚེ་ལུས་སེམས་ལ་མི་གནོད་པ་དང༌།
ཞུ་ཚེ་ལུས་སེམས་ལ་ཕན་པའི་རོ་རེ་སྟེ་གསུམ་གསུམ་ཕྱེ་བས་བརྒྱ་དང་
བརྒྱད་ཡོད་དོ། །ལྔ་བ་རེག་བྱའི་སྐྱེ་མཆེད་ནི། རེག་བྱ་ས་ཆུ་མེ་རླུང་
དང་། །འཇམ་རྩུབ་ལྕི་ཡང་གྲང་བ་དང༌། ། བཀྲེས་དང་སྐོམ་པ་བཅུ་
གཅིག་གོ། ཞེས་བྱུང༌། འབྱུང་བ་བཞི་དང་། འབྱུང་འགྱུར་
བདུན་དེ་བཅུ་གཅིག་ཡིན་ལ། ཀུན་བཏུས་ལས། འབྱུང་འགྱུར་
གཞན་བཅོ་ལྔ་གསུངས་པ་སྔ་མ་བདུན་དུ་འདུ་ཚུལ་བསྡུས་གཞུང་རྩོམ་
འཕྲོར་གསལ་ལོ། །གཉིས་པ་ནང་གི་བེམ་པོའམ་ནང་གི་ཕྱི་དོན་ནི།
ནང་དོན་མིག་ལ་སོགས་པ་ལྔ། །ཞེས་བྱུང༌། མིག་སོགས་དབང་བོ་
ལྔ་རེ་རེ་ལ་རྟེན་བཅས། དེ་མཚུངས་གཉིས་འཇོག་ཚུལ་ སོགས་་་
མཐའ་དཔྱོད་དུ་གསལ་བས་མ་བྲིས་སོ། །བསྡུས་གཞུང་གཞན་ལས་
རྣམ་པར་རིག་བྱེད་མ་ཡིན་པའི་གཟུགས་སམ་ཆོས་ཀྱི་སྐྱེ་མཆེད་པའི་
གཟུགས་དང་གཟུགས་བཅུ་གཅིག་ཏུ་གསུངས་ཀྱང༌། བསྡུས་་་་་་
གཞུང་རྩོམ་འཕྲོ་ལས། གཟུགས་ཡིན་ན་ཐོགས་བཅས་ཡིན་པས་
ཁྱབ་པའི་ཕྱིར། བདེ་གཤེགས་གཞུང་གི་རབ་བྱེད་ལས། ཐོགས་
པ་མེད་པའི་གཟུགས་ཡོད་མིན། ། ཞེས་དང༌། ཞེས་པ་ནས་འདི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 231
མདོ་སྡེ་བ། སེམས་ཙམ་པ། རང་རྒྱུད་པ་གསུམ་མཐུན་ནོ་ཞེས་
གསུངས་པ་ལྟར། དེ་གསུམ་གྱི་ལུགས་ལ་ཆོས་ཀྱི་སྐྱེ་མཆེད་པའི་
གཟུགས་ལྔའི་བསྡུས་པ་ལས་གྱུར་པའི་གཟུགས་གཟུགས་མཚན་ཉིད་
པ་དང༌། ཡང་དག་པར་བླངས་པ་ལས་བྱུང་བ་སོ་ཐར་གྱི་སྡོམ་པ་
བཞག་པས་ཤེས་པ་དང་ས་བོན་ཅི་རིགས་དང་། གཞན་གསུམ་རྣམ་
རྟོག་གིས་བཏགས་པ་ཙམ་ཡིན་པས་རྟག་པ་ཡིན་ལ། ཀུན་བཏགས་
པའི་གཟུགས་ལ། སྒྱུ་མའི་དཔེ་བདུན་ཡང་བཞག་ནས་དེ་དག་རང་
རྒྱུ་སྤྲུལ་གཞི་སོགས་ལས་བྱུང་བས་ལྡན་མིན་འདུ་བྱེད་དུ་འདོད་དོ། །
མེ་ལོང་ནང་གི་གཟུགས་བརྙན་བྱེ་སྨྲས་ཁ་དོག་ཏུ་འདོད་ཀྱང་མདོ་སྡེ་
བས་བཀག་གོ། ཡང་བསྡུས་གཞུང་རྩོམ་འཕྲོ་ལས། རྡུལ་ཕྲ་རབ་
ཀྱི་ཁ་དོག་སྔོན་པོ་དང་དཀར་བོ་སོགས་དུ་མ་ཡོད་ཀྱང་། རྡུལ་ཕྲ་
རབ་ཐམས་ཅད་དབྱིབས་ཟླུམ་པོ་ཁོ་ན་ཡིན་པའི་ཕྱིར། བྱས་པ་ལ་
ཁོ་ན་རེ། མཛོད་ལས། གཉིས་བཟུང་འགྱུར་ཏེ་རྡུལ་ལ་མེད། །
ཅེས་བཤད་པ་མི་འཐད་པར་ཐལ། རྡུལ་ཕྲ་རབ་ལ་དབྱིབས་ཡོད་
པའི་ཕྱིར་ན་མ་ཁྱབ་སྟེ། རྡུལ་ཕྲ་རབ་ལ་རིང་བོ་དང༌། ཐུང་ངུ་
དང་། གྲུབ་བཞི་སོགས་ཀྱི་དབྱིབས་མེད་ཅེས་པའི་དོན་ཡིན་པའི་
ཕྱིར། ཞེས་པ་དང་། རླུང་གི་ཁ་དོག་མིག་གིས་མཐོང་ཐུབ་པར་
ཐལ། རླུང་ལ་ཁ་དོག་ཡོད་པའི་ཕྱིར་ན་མ་ཁྱབ་སྟེ། བཅོམ་ལྡན་
འདས་ཀྱི་ལུང་ལས། རླུང་ལ་ཁ་དོག་ཡོད་པར་གསུངས་པས། དེ་
ལ་ ཡིད་ ཆེས་ པར་ བྱ་ བ་ ཡིན་ གྱི་ ཕལ་ བའི་ ཡུལ་ མ་ ཡིན་ པའི་ ཕྱིར།
-
-
-
--
--



232
གནའ་དཔེ་གཅེས་བསྡུས་དཔེ་ཚོགས།
ཞེས་པ་ནས། དེས་ན་མིག་དབང་སོགས་ཀྱི་ཁ་དོག་དབྱིབས་སོགས་
དང་ཐོགས་བཅས་ཇི་ལྟར་ཡིན་པ་སོགས་ཤེས་སོ། ། ཞེས་གསུངས་
པས་རྡུལ་ཕྲ་རབ་སོགས་ཀྱི་ཁ་དོག་ཁ་དོག་ཡིན་ན། ཁ་དོག་དང་
དབྱིབས་ལ་ཆོས་ཀྱི་སྐྱེ་མཆེད་ པའི་ གཟུགས་འཇོག་གམ་དཔྱད་ ལ།
དབང་བོ་ལྔའི་ཁ་དོག་དབྱིབས་སོགས། མིག་དབང་གོ་སྙོད་ནག་
པོའི་མེ་ཏོག་ལྟ་བུ་དང་། རྣ་དབང་ གྲོ་གའི་འཛེར་བུ་ལྟ་བུར་་་་་
གསུངས་པ་སོགས་ཡིན་ནམ་དཔྱད་ལ། གཟུགས་ཡིན་ན་ཁྱོད་ཀྱི་ཁ་
དོག་དང་དབྱིབས་ཡོད་པས་ཁྱབ་ཟེར་དགོས་པ་འདྲའོ། །
གཉིས་པ་ཤེས་པ་ལ། སྤྱིའི་དབྱེ་བ་དང༌། སོ་སོའི་དབྱེ་བ་
གཉིས་ལས། །དང་བོ་ནི། ཤེས་པ་ཚད་མ་ཚད་མིན་གཉིས། །ཞེས་
པ་ སྟེ་ སླའོ། ། གཉིས་ པ་ ལ་ གཉིས་ ལས། དང་ བོ་ ཚད་ མ་ ལ།
གཉིས་ སུ་ དབྱེ་ བ་ དང་། ཡན་ ལག་ གི་ དབྱེ་བའོ། ། དང་ བོ་ ནི།
ཚད་མ་ལ་ཡང་མངོན་རྗེས་གཉིས། །ཞེས་པ་སྟེ་འདི་རང་སྡེ་ཀུན་གྱིས་
འདོད་དོ། །གཉིས་པ་ལ་གཉིས་ལས། དང་བོ་མངོན་སུམ་གྱི་ཚད་
མ་ནི། དབང་ཡིད་རང་རིག་རྣལ་འབྱོར་གྱི། །མངོན་སུམ་རྣམ་པ་
བཞི་རུ་འདོད། ། ཅེས་བྱུང་། འདི་ནི་མདོ་སྡེ་བ་དང༌། སེམས་
ཙམ་པ་དང༌། རྣལ་འབྱོར་སྤྱོད་པའི་དབུ་མ་རང་རྒྱུད་པ་རྣམས་ཀྱི་
ལུགས་ཡིན་གྱི། བྱེ་སྨྲ་དང༌། མདོ་སྡེ་སྤྱོད་པའི་དབུ་མ་རང་རྒྱུད་
པ། ཐལ་འགྱུར་བ་རྣམས་ཀྱིས་རང་རིག་མི་འདོད་དོ། །འདིར་དེ་
བཞིའི་མཐར་ཚད་མ་སྦྱར་དགོས་ཏེ། སྤྱིར་དེ་བཞི་གང་རུང་ལ་ཚད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 233
མས་མ་ཁྱབ་པའི་ཕྱིར་རོ། ། གཉིས་པ་རྗེས་སུ་དཔག་པའི་ཚད་མ་ནི།
རྗེས་དཔག་དངོས་སྟོབས་གྲགས་ཡིད་གསུམ། ། ཞེས་བྱུང༌། ཐལ་
འགྱུར་བས་དཔེ་ཉེར་འཇལ་ གྱི་ རྗེས་ དཔག་ དང་ བཞིར་འདོད་ལ།
གཞན་རྣམས་མཐུན་ནོ། །གཉིས་པ་ཚད་མིན་གྱི་བློ་ནི། མ་རྟོགས་
ལོག་རྟོག་ཐེ་ཚོམ་ སྟེ། ། ཚད་མིན་བློ་ཡང་གསུམ་དུ་འགྱུར། ། ཞེས་
བྱུང༌། གཞུང་གཞན་ལས་བཅད་ཤེས་སོགས་ལྔར་དབྱེ་བས་ཚད་
མིན་གྱི་བློ་ལ་འདི་གསུམ་གང་རུང་མི་དགོས་སོ། །གསུམ་པ་ལྡན་མིན་
འདུ་བྱེད་ནི། ལྡན་པ་མིན་པའི་འདུ་བྱེད་ལ། ། ཐོབ་དང་མ་ཐོབ་
སྐལ་མཉམ་དང༌། ། སྙོམས་འཇུག་གཉིས་དང་སྲོག་དང་ནི། ། སྐྱེ་་་
གནས་མི་རྟག་རྒ་བ་དང་། ། མིང་གི་ཚོགས་སོགས་བཅུ་བཞི་ཡོད། །
ཅེས་བྱུང་། ཐོབ་པ་དང་མ་ཐོབ་པ་ནི་རྒྱུད་ཀྱིས་བསྡུས་པའི་ཆོས་
རྣམས་རྒྱུད་ལ་ལྡན་པ་དང་མི་ལྡན་པའི་ཆ་ཡིན་ལ་སྐལ་མཉམ་ནི་་
སེམས་ཅན་རྣམས་ཀྱི་འདྲ་བའི་ཆ་འཇོག་གི་བྱེ་སྨྲ་ལྟར་བློ་མཐུན་་་་
འཇུག་པའི་རྒྱུར་མི་འདོད་དོ། ། སྙོམས་འཇུག་གཉིས་དང་ཞེས་པས།
འདུ་ཤེས་མེད་པའི་སྙོམས་འཇུག་དང་། འགོག་པའི་སྙོམས་འཇུག་
དང་། འདུ་ཤེས་མེད་པའི་སྙོམས་འཇུག་གི་རྣམ་སྨིན་འདུ་ཤེས་མེད་
པ་དང་གསུམ་བསྟན་ལ་འདུ་ཤེས་མེད་པ་ནི་འདུ་ཤེས་མེད་པའི་རྒྱུད་
ཀྱི་ཚོར་འདུ་རགས་པ་བཀག་པའི་ཆ་དང་། སྙོམས་འཇུག་གཉིས་
དངོས་སྨྲ་བ་རྣམས་འདི་ལྟར་འདོད་ཀྱི་དངོས་པོ་ཉིད་མེད་པར་སྨྲ་བ་
རྣམས་ཤེས་པར་འདོད་དོ། །སྲོག་དབང་དང་འདུས་བྱས་ཀྱི་མཚན་



234
གནའ་དཔེ་གཅེས་བསྡུས་དཔེ་ཚོགས།
ཉིད་སྐྱེ་བ་གནས་པ་མི་རྟག་པ་རྒ་བ་བཞི་དང༌། མིང་གི་ཚོགས་དང༌།
སོགས་སྒྲས་བསྡུས་པའི་ཚིག་གི་ཚོགས་དང་། ཡི་གེ་ཚོགས་ཏེ་བཅུ་
བཞི་ཡོད་ལ། ཀུན་བཏུས་ལས། ཉེར་གསུམ་ཡང་གསུངས་སོ། །
འདིར་ཁ་དོག་དཀར་དམར་སོགས་ལ་མཁོ་བའི་རིགས་ལམ་ཅུང་ཟད་
དཔྱད་པ་ལ། ཁ་ཅིག་ན་རེ། ཁྱོད་ཁ་དོག་ཡིན་ན། ཁ་དོག་ཁྱོད་
ཡིན་པས་ཁྱབ་ཟེར་ན། དཀར་བོ་ཆོས་ཅན། དེར་ཐལ། དེའི་
ཕྱིར། ཁ་ ཅིག་ ན་ རེ། དབྱིབས་ བརྒྱད་ པོ་ གང་ རུང་ ཡིན་ ན།
གཟུགས་ཀྱི་སྐྱེ་མཆེད་ཡིན་པས་ཁྱབ་པར་ཐལ། དེ་བརྒྱད་གཟུགས་
ཀྱི་སྐྱེ་མཆེད་ཡིན་པའི་ཕྱིར་ན་མ་ཁྱབ། འོ་ན་ཁྱོད་རང་ལ་བུམ་པ་
གཟུགས་ཀྱི་སྐྱེ་མཆེད་མ་ཡིན་པར་ཐལ། དེ་ལ་གཟུགས་ཀྱི་སྐྱེ་མཆེད་
ཀྱིས་མ་ཁྱབ་པའི་ཕྱིར། ཁྱབ་པ་འགྲིག ཁོ་ན་རེ། མཚན་མོའི་
མུན་ཁྲོད་ན་གནས་པའི་བུམ་པ་མིག་ཤེས་ཀྱི་བཟུང་བྱ་ཡིན་པར་ཐལ།
འུག་པའི་མིག་ཤེས་ཀྱི་བཟུང་བྱ་ཡིན་པའི་ཕྱིར་ན་མ་ཁྱབ་སྟེ། དེ་ལ་
ལྟོས་ ཏེ་ མུན་ ཁྲོད་ན་ གནས་ པའི་ བུམ་ པ་ མ་ ཡིན་ པའི་ ཕྱིར་ དང་།
ལས་དབང་གིས་སྦྲུལ་གྱི་མིག་ཤེས་ཀྱི་བཟུང་བྱ་ལ་མིག་ཤེས་ཀྱི་བཟུང་
བྱ་མི་དགོས་པའི་ཕྱིར་རོ། ། རྩོམ་འཕྲོར་བཤད་ཚུལ་དེས་ཀ་བ་དང་།
ཤིང་དང༌། རྡོ་བ་དང༌། གསེར་དངུལ་སོགས་ལ་ཡང་ཤེས་སོ། །
ཞེས་གསུངས་པས་དེ་དག་ལ་ཡང་མིག་ཤེས་ཀྱི་བཟུང་བྱ་དང་ལུས་
ཤེས་ཀྱི་རེག་བྱ་གཉིས་རེ་འཇོག་དགོས་སོ། ། ཡང་ཁོ་ན་རེ། སངས་
རྒྱས་ཚེ་དཔག་མེད་ཀྱི་ཁ་དོག་ཆོས་ཅན། སངས་རྒྱས་ཁ་དོག་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 235
པར་ཐལ། སངས་རྒྱས་ཚེ་དཔག་མེད་ཀྱི་ཁ་དོག་ཡིན་པའི་ཕྱིར་ན་མ་
ཁྱབ། ཁྱབ་སྟེ། ཚེ་དཔག་མེད་ཀྱི་ཁ་དོག་ཡིན་ན། ཁ་དོག་ཡིན་
པས་ ཁྱབ་ པའི་ཕྱིར་ན་ཡང་མ་ཁྱབ། རྩ་བར་འདོད་མི་ནུས་ཏེ།
སངས་རྒྱས་རྟག་པ་ཡིན་པའི་ཕྱིར། འོ་ན། སངས་རྒྱས་ཀྱི་ཁ་དོག་
མེད་པར་ཐལ། སངས་རྒྱས་རྟག་པ་ཡིན་པའི་ཕྱིར། འདོད་ན།
སངས་ རྒྱས་ཀྱི་སྐུ་གསུང་ཐུགས་གསུམ་ མེད་ པར་ ཐོལ་ལོ། ། འོ་ན།
སངས་རྒྱས་ཀྱི་སྐྱེ་བ་སྔ་མ་ཡོད་པར་ཐལ། འདོད་ན། རྟོག་པ་ཡིན་
ན། ཁྱོད་ཀྱི་སྐྱེ་བ་སྔ་མ་མེད་པས་མ་ཁྱབ་པར་ཐལ་ལོ། །དེ་བཞིན་
དུ་སངས་རྒྱས་ཀྱིས་ཆོས་གསུང་མི་གསུང་གཞལ་བྱ་ཡོད་མེད་སོགས་
མང་ངོ༌། ། ཡང་ཁོ་ན་རེ། དཀར་དམར་གཉིས་ཀྱི་ནང་གི་གཅིག་
དཀར་ བོ་ ཡིན་ པར་ ཐལ། དཀར་ བོ་ དཀར་ བོ་ ཡིན་ པའི་ ཕྱིར།
འདོད་ན། དེ་མ་ཡིན་པར་ཐལ། དེ་གཉིས་ཀྱི་ནང་གི་ གཅིག་
དམར་བོ་ཡིན་པའི་ཕྱིར་ཏེ། དམར་བོ་དམར་བོ་ཡིན་པའི་ཕྱིར།།
འདོད་ན། དེ་གཉིས་ཀྱི་ནང་གི་གཅིག་ཆོས་ཅན། དཀར་དམར་
གཉིས་ཀ་ཡིན་པར་ཐལ། དཀར་བོ་ཡིན་པ་གང་ཞིག དམར་བོ་
ཡིན་ པའི་ ཕྱིར་ ཟེར་ ན། སྡོམ་ རྟགས་ མ་ གྲུབ་ ཀྱི་ ལན་ འདེབས།
དེས་རྟ་དང་བ་ལང་གཉིས་ཀྱི་གཅིག་གི་མགོ་ན་ར་ཡོད་མེད་དང་ཤེས་
བྱ་ལ་ལ་སོགས་ཤེས་སོ། ། ཡང་ཁོ་ན་རེ། རྟ་དཀར་བོ་རྟ་དཀར་བོ་
ཡིན་བྱས་པ་ལ། རྟ་དཀར་བོ་རྟ་ཆོས་ཅན། དཀར་བོ་མ་ཡིན་པར་
ཐལ། ཁ་དོག་མ་ཡིན་པའི་ཕྱིར་ཟེར་ན། དེ་ལ་རྟ་དཀར་བོ་རྟ་དེ་
-
--
--
---
-
-
-
-
---
-



236
གནའ་དཔེ་གཅེས་བསྡུས་དཔེ་ཚོགས།
དཀར་བོ་མ་ཡིན་པར་འདོད་ཅེས་ལན་འདེབས་དགོས་ཏེ། དེ་སྒྲ་དེ་
དགར་ཚིག་གམ་འབྱེད་ཚིག་ཡིན་པས་སོ། ། འདི་གོང་འོག་ཀུན་ཏུ་
ཤེས་དགོས་སོ། ། ཡང་ཁོ་ན་རེ། རིང་ཐུང་གཉིས་ཀྱི་ཡིན་པ་ཡོད་
པར་ཐལ། འདོམ་ལྔ་ ཅན་ གྱི་ཀ་བའི་དབྱིབས་དེ་ཡིན་པའི་ཕྱིར།
མ་གྲུབ་ན། དེ་ཆོས་ཅན། རིང་བོ་ཡིན་པར་ཐལ། འདོམ་་་
གསུམ་ ཅན་ གྱི་ ཀ་བ་ ལ་ ལྟོས་ཏེ་རིང་བོ་ཡིན་པའི་ཕྱིར་ན་མ་ཁྱབ།
ཁྱབ་སྟེ། དེ་ལ་ལྟོས་ཏེ་འདོམ་ལྔ་ཅན་གྱི་ཀ་བའི་དབྱིབས་དེ་རིང་བོ་
ཡིན་པའི་ཕྱིར་ན་ཡང་མ་ཁྱབ་སྟེ། དེ་ལ་ལྟོས་ཏེ་རིང་བོ་རིང་བོ་ཡིན་
ཀྱང་། དེ་ལ་ལྟོས་ཏེ་རིང་བོ་ཡིན་ན་རིང་བོ་ཡིན་པས་མ་ཁྱབ་པའི་
ཕྱིར། དེ་ ལྟར་ མིན་ ན་ རིང༌ ཐུང༌ དང༌། བཟང་ ངན་ དང་།
དམན་མཆོག་སོགས་ཡིན་ཁྱབ་མཉམ་དུ་འགྱུར་རོ། ། ཡང་ཁོ་ན་རེ།
ཁྱོད་ཡིན་ན་དཀར་བོ་ཡིན་པས་ཁྱབ། ཁྱོད་མ་ཡིན་ན་དམར་བོ་
ཡིན་པས་ཁྱབ་ན། ཁྱོད་ཁ་དོག་མ་ཡིན་པས་ཁྱབ་ཟེར་ན། དཀར་
དམར་ གང༌ རུང་ གང་ ཞིག དཀར་ བོ་ ཆོས་ ཅན། དེར་ ཐལ།
དེའི་ཕྱིར། དེ་ལ་རྟག་པ་ཆོས་ཅན། དམར་བོ་ཡིན་པར་ཐལ།
དཀར་དམར་གང་རུང་གང་ཞིག དཀར་བོ་མ་ཡིན་པའི་ཕྱིར་ཟེར་
ན། རྟགས་དང་བོ་མ་གྲུབ་ཀྱི་ལན་འདེབས། རྟག་པ་ཆོས་ཅན།
དཀར་ དམར་ གང་ རུང་ གང་ ཞིག དཀར་བོ་ མ་ ཡིན་ པར་ ཐལ།
ཟེར་ན་འདོད་ལན་བྱེད་དགོས་ཏེ། རྟག་པ་དེ་དཀར་དམར་གང་
རུང་དུ་གྱུར་པའི་དཀར་བོ་མ་ཡིན་པའི་ཕྱིར་ཏེ། དཀར་དམར་གང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 237
རུང་དུ་གྱུར་པའི་ཡོད་པ་མ་ཡིན་པའི་ཕྱིར། འདོད་ན། དེ་ཆོས་
ཅན། དཀར་དམར་གང་རུང་དུ་གྱུར་པའི་བདག་མེད་ཡིན་པར་
ཐལ། དཀར་དམར་གང་རུང་དུ་གྱུར་པའི་བདག་མེད་པའི་ཕྱིར་ན་
མ་ཁྱབ། དེས་གཞན་ལ་རིགས་འདྲ། ཡང་ཁོ་ན་རེ། དཀར་བོ་
ཆོས་ཅན། ཁྱོད་ཡིན་ན་ཁ་དོག་ཡིན་པས་མ་ཁྱབ་པར་ཐལ། ཁྱོད་
ཁ་དོག་མ་ཡིན་པ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཁྱོད་
དངོས་པོ་མ་ཡིན་པ་ཡོད་པའི་ཕྱིར། དེར་ཐལ། ཁྱོད་ཡོད་པ་མ་
ཡིན་པ་ཡོད་པའི་ཕྱིར། དེར་ཐལ། ཁྱོད་མེད་པ་ཡོད་པའི་ཕྱིར། །
དེར་ཐལ། ཁྱོད་དངོས་པོ་ཡིན་པའི་ཕྱིར་རོ། །ཡང་ཁོ་ན་རེ། རྟ་
རྩ་བའི་ཁ་དོག་བཞི་བོ་གང་རུང་ཡོད་པར་ཐལ། རྟ་དཀར་བོ་ཡོད་
པའི་ཕྱིར་ན་མ་ཁྱབ། འདོད་ན། རྟ་མིག་ཤེས་ཀྱི་བཟུང་བྱ་ཡོད་
པར་ ཐལ་ལོ། ། འོ་ན། རྟ་གཟུགས་མེད་པར་ཐལ། འདོད་ན།
རྟ་སྤུ་དང་མིག་སོགས་མེད་པར་ཐལ་ལོ། །འོ་ན། རྟ་ལ་རྟ་མ་ཡིན་
པ་ཡོད་པར་ཐལ། རྟ་ལ་མིག་ཡོད་པའི་ཕྱིར་ན་མ་ཁྱབ། ཡང་རྟ་
ལ་རྟ་མ་ཡིན་པ་ཡོད་པར་ཐལ། རྟ་རྟ་མ་ཡིན་པ་ཡོད་པའི་ཕྱིར་ན་
ཡང་མ་ཁྱབ་སྟེ། རྟ་མེད་པ་ཡོད་པའི་ཕྱིར་རོ། །འདི་དག་ལ་ཐ་སྙད་
དང་མི་འགལ་བའི་ལན་བྱེད་པ་གལ་ཆེའོ། ། ཡང་ཁོ་ན་རེ། དམ་
བཅའ་བའི་ཁ་དོག་ཆོས་ཅན། གཟུགས་སུ་གྱུར་པའི་དམ་བཅའ་
བའི་ཁ་དོག་ཡིན་པར་ཐལ། གཟུགས་ཡིན་པ་གང་ཞིག དམ་
བཅའ་བའི་ཁ་དོག་ཡིན་པའི་ཕྱིར་ན་མ་ཁྱབ་ཟེར་ཡང་། ཁོ་བོས་



238
གནའ་དཔེ་གཅེས་བསྡུས་དཔེ་ཚོགས།
སྡོམ་རྟགས་མ་གྲུབ་ཟེར་ཏེ། གཟུགས་ཡིན་པ་གང་ཞིག དམ་
བཅའ་བའི་ཁ་དོག་མེད་པའི་ཕྱིར་དང་། གང་ཟག་ཡིན་པ་གང་ཞིག་
དམ་བཅའ་བའི་ཁ་དོག་ཡོད་པའི་ཕྱིར། དེར་ཐལ། གང་ཟག་
ཡིན་པ་གང་ཞིག དམ་བཅའ་བ་ཡོད་པའི་ཕྱིར། ཡང་དེ་ཆོས་
ཅན། གང་ཟག་ཡིན་པར་ཐལ། གང་ཟག་ཡིན་པ་གང་ཞིག་དམ་
བཅའ་བའི་ཁ་དོག་ཡིན་པའི་ཕྱིར་ཟེར་ན། རྟགས་དང་བོ་མ་གྲུབ་
བོ། །ཡང་ཁོ་ན་རེ། རྩ་བའི་ཁ་དོག་བཞི་བོ་རེ་རེ་ནས་ཁྱོད་ཡིན་ན།
རྩ་ བའི་ ཁ་ དོག་ བཞི་ བོ་ གང༌ རུང༌ ཁྱོད་ ཡིན་ པས་ ཁྱབ་ ཟེར་ ན།
དངོས་པོ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
རྩ་བའི་ཁ་དོག་བཞི་བོ་གང་རུང་རྟག་པ་ཡིན་པའི་ཕྱིར། དེ་ལ་རྩ་
བའི་ཁ་དོག་བཞི་བོ་གང་རུང་གི་རྒྱུ་ཡོད་མེད་དང༌། ཕ་མ་གང་རུང་
གི་བུ་ཡོད་མེད་སོགས་འཕེན། དེ་ལ་རྩ་བའི་ཁ་དོག་བཞི་བོ་རེ་རེ་
ནས་རྩ་བའི་ཁ་དོག་བཞི་བོ་གང་རུང་ཡིན་པར་ཐལ། འདོད་ན།
མ་ཡིན་པར་ཐལ། དཀར་བོ་དཀར་བོ་མ་ཡིན་གང་ཞིག ལྷག་མ་
གསུམ་གང་ཡང་མ་ཡིན་པའི་ཕྱིར། མ་ཁྱབ་ཟེར་ན། དཀར་བོ་
དཀར་བོ་མ་ཡིན་པར་ཐལ། དེ་བཞི་རེ་རེ་ནས་དཀར་བོ་མ་ཡིན་
པའི་ཕྱིར། དེ་བཞིན་དུ་རྟག་དངོས་གཉིས་རེ་རེ་ནས་རྟག་དངོས་
གང་རུང་ཡིན་མིན་དང༌། མཚོན་བྱ་ཡིན་མིན་སོགས་འཕེན། །
གཉིས་པ་ཕུང་བོ་སོགས་སུ་དབྱི་བ་ལ་གཉིས། མདོར་བསྟན་
པ་དང༌། རྒྱས་པར་བཤད་པའོ། ། དང་བོ་ནི༔ ཡང་ན་ཤེས་བྱ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 239
རྣམ་དབྱེ་བ། །ཕུང་བོ་ཁམས་དང་སྐྱེ་མཆེད་དོ། ། ཞེས་བྱུང༌། སྔ་
མ་རྟག་དངོས་སོགས་སུ་དབྱེ་བར་མ་ཟད་ཡང་ན་ཤེས་བྱ་སོགས་དབྱེ་
བཞི་དེ་དག་ལ་ཕུང་བོ་དང༌། ཁམས་དང༌། སྐྱེ་མཆེད་དུ་རྣམ་
པར་དབྱེ་ཞེས་པའོ། །གཉིས་པ་ལ་གསུམ་ལས། དང་བོ་ཕུང་བོའི་
དབྱེ་བ་ལ། གྲངས་ཀྱིས་མདོར་བསྟན་པ་དང་། སོ་སོའི་དབྱེ་བ་
གཉིས། དང་བོ་ནི། ཕུང་བོ་གཟུགས་ཚོར་འདུ་ཤེས་དང༌། །འདུ་
བྱེད་རྣམ་ཤེས་ཕུང་བོ་ལྔ་། ། ཞེས་བྱུང༌། ཕུང་བོ་དབྱེ་གཞིར་བྱས་
ནས་དེ་ལ་གཟུགས་ཕུང་སོགས་ལྔའོ། །གཉིས་པ་ལ་ལྔ་ལས། དང་
བོ་གཟུགས་ཕུང་ནི། མཛོད་ལས་གཟུགས་ཕུང་བཅུ་གཅིག་་་་་་་་
གསུངས། །ཞེས་བྱུང༌། མཛོད་ལས། དབང་བོ་ལྔ་དང༌། དོན་
ལྔ་རྣམ་པར་རིག་བྱེད་ མ་ ཡིན་ པའི་གཟུགས་ཏེ་གཟུགས་ཕུང་བཅུ་
གཅིག་གསུངས་ཀྱང༌། སྐབས་འདིར་རྣམ་རིག་མིན་པའི་གཟུགས་
དེ་ཐོགས་མེད་ཀྱི་གཟུགས་ཡིན་ཀྱང་གཟུགས་མིན་པས་ཆོས་ཀྱི་སྐྱེ་
མཆེད་པའི་གཟུགས་དང་བཅུ་གཅིག་འདྲེན་དགོས་ལ། འདིར་་་་
ཕུང་བོ་ལྔ་གང་རུང་ལ་ཆ་བཅས་དགོས་པ་རང་རེའི་མཐའ་དཔྱོད་ཀྱི་
ཕུང་བོ་སོ་སོའི་མཚན་ཉིད་ཀྱིས་ཤེས་པས། འདིར་རྣམ་འགྲེལ་ལྟར་
ཆ་མེད་མི་འདོད་ཀྱང་བསྡུས་གཞུང་རྣམས་ན་ཆ་མེད་ཡོད་པར་་་་
གསུངས་པ་ཕུང་སོགས་ཀྱི་རྣམ་གཞག་མཛོད་ལྟར་གསུངས་པས་་་་
མཛོད་ལུགས་དང་ལུང་གི་རྗེས་འབྲང་གི་མདོ་སྡེ་བའི་ལུགས་ཡིན་ཞེས་
ན་ཆོག་གམ་དཔྱད། གཉིས་པ་ཚོར་བའི་ཕུང་བོ་ནི། མིག་སོགས་



_240
གནའ་དཔེ་གཅེས་བསྡུས་དཔེ་ཚོགས།
འདུས་ཏེ་རེག་པ་ལས། །བྱུང་བའི་ཚོར་སོགས་རྣམ་པ་དྲུག། ཅེས་
བྱུང་། མིག་གི་འདུས་ཏེ་རེག་པ་ལས་བྱུང་བའི་ཚོར་བ་ནས་ཡིད་ཀྱི་
འདུས་ཏེ་རེག་པ་ལས་བྱུང་བའི་ཚོར་བའི་བར་རྣམ་པ་དྲུག་ དང༌།
དེ་རེ་རེ་ལ་བདེ་སྡུག་བཏང་སྙོམས་གསུམ་གསུམ་སྟེ་བཅོ་བརྒྱད་ཡོད་
དོ། །གསུམ་པ་འདུ་ཤེས་ཀྱི་ཕུང་བོ་ནི། འདུ་ཤེས་ལ་ཡང་དེ་བཞིན་
དྲུག། ཅེས་བྱུང་། འདུ་ཤེས་ལ་ཡང་མིག་གི་འདུས་ཏེ་རེག་པ་ལས་
བྱུང་བའི་འདུ་ཤེས་ནས་ཡིད་ཀྱི་འདུས་ཏེ་རེག་པ་ལས་བྱུང་བའི་འདུ་
ཤེས་ཀྱི་བར་དྲུག་ཡོད་པ་ཚོར་བ་བཞིན་ནོ། །བཞི་བ་འདུ་བྱེད་ཀྱི་ཕུང་
བོ་ལ་གཉིས་སུ་དབྱེ་བ་དང༌། དེ་སོ་སོའི་དབྱེ་བ་བཤད་པ་གཉིས་
ལས། དང་བོ་ནི། མཚུངས་ལྡན་ལྡན་མིན་འདུ་བྱེད་གཉིས། །
ཞེས་པ་སྟེ་གོ་སླའོ། །གཉིས་པ་ལ་གཉིས་ལས། དང་བོ་མཚུངས་
ལྡན་འདུ་བྱེད་ནི། མཚུངས་ལྡན་ལ་ཡང་ལྔ་བཅུ་གསུམ། ། ཞེས་
བྱུང་། དེ་ ཡང༌ ཀུན་ བཏུས་ ལས། དེ་ དག་ ཀྱང་ གང་ ཞེ་ ན།
སེམས་པ་དང་། ཡིད་ལ་བྱེད་པ་དང་། ཞེས་པ་ནས་རྟོག་པ་དང༌།
དཔྱོད་པའོ། ། ཞེས་པ་ལྟར་ཚོར་འདུ་གཉིས་ལས་གཞན་པའི་ཀུན་
འགྲོ་གསུམ། ཡུལ་ངེས་ལྔ། དགེ་བཅུ་གཅིག ལྟ་བ་མ་གཏོགས་
པའི་རྩ་ཉོན་ལྔ། ལྟ་བ་ལྔ། ཉེ་ཉོན་ཉི་ཤུ། གཞན་འགྱུར་བཞི་སྟེ་
ང་གསུམ་མོ། ། བསྡུས་གཞུང་ལུང་རིགས་ཉི་མ་ལས། རང་རིག་
ཕུང་བོ་ལྔ་བོ་གང་རུང་མིན་པར་གསུངས་པའང་འདིའི་སྐབས་ཀྱི་ཀུན་
བཏུས་ སོགས་ ལ་ བརྟེན་ པར་ སྣང་ ཡང༌ རང་ ལུགས་ མཛོད་ ལས།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 241
འདུ་བྱེད་ཕུང་བོ་བཞི་ལས་གཞན། །ཞེས་པ་ལྟར་རོ། །གཉིས་པ་ལྡན་
མིན་ འདུ་ བྱེད་ ལ་ སྤྱིའི་ དབྱེ་ བ་ བཤད་ ཟིན་ པར་ བསྟན་ པ་ དང་།
གང་ཟག་གི་དབྱེ་བ་རྒྱས་པར་བཤད་པ་གཉིས། དང་བོ་ནི། ལྡན་
མིན་འདུ་བྱེད་སྔར་བཤད་དང་། ། ཞེས་པ་སྟེ་སྔར་དབྱེ་བ་བཅུ་བཞི་
བཤད་ཟིན་ཞེས་པའོ། །གཉིས་པ་ལ་གང་ཟག་ལྡན་མིན་འདུ་བྱེད་དུ་
བསྟན་པ་དང་དབྱེ་བ་དངོས་གཉིས། དང་བོ་ནི། གང་ཟག་ཀྱང་
ནི་དེ་ཡིན་ཏེ། །ཞེས་བྱུང་། ལྡན་མིན་འདུ་བྱེད་ལ་བཅུ་བཞི་བོ་གང་
རུང་མ་ཡིན་པ་དུས་དང་དངོས་པོ་སོགས་མང་དུ་ཡོད་ཀྱང་འདིར་
གང་ཟག་གི་དབྱེ་བ་རྒྱས་པར་བཤད་པའི་ཕྱིར་ཟུར་དུ་གསུངས་པ་
ཡིན་ནོ། ། །
གཉིས་པ་ལ་གཉིས་ལས། དང་བོ་ཁམས་གསུམ་དུ་དབྱེ་བ་ལ།།
མདོར་བསྟན་པ་དང་། རྒྱས་པར་བཤད་པ་གཉིས། དང་བོ་ནི།
དེ་ཡང་ལ་ནི་སྲིད་པ་གསུམ། ཞེས་བྱུང༌། དེ་ཡང་སྟེ་གང་ཟག་དེ་
ལ་ནི་སྲིད་པ་གསུམ་མམ་ཁམས་གསུམ་ཡོད་ཅེས་པའོ། །གཉིས་པ་ལ་
གསུམ་ལས། དང་བོ་འདོད་ཁམས་ལ་བཅུར་དབྱེ་བ་དང༌། དབྱེ་
བ་སོ་ སོར་བཤད་པ་གཉིས། དང་བོ་ནི། ངན་འགྲོ་དམྱལ་བ་
སོགས་གསུམ་དང༌། །བདེ་འགྲོ་མི་དང་འདོད་ལྷ་དྲུག ། བཅུ་བོ་
འདོད་པའི་ཁམས་ཡིན་ནོ། ། ཞེས་བྱུང༌། ངན་འགྲོ་དམྱལ་བ་ཡི་
དྭགས་དུད་འགྲོ་གསུམ་དང༌། བདེ་འགྲོ་ལ་མི་དང༌། འདོད་ལྷ་
དྲུག་སྟེ་བཅུ་བོ་ནི་འདོད་པའི་ཁམས་ཡིན་ནོ། ། ཞེས་པ་མཛོད་ལྟར་



242 ་ གནའ་དཔེ་གཅེས་བསྡུས་དཔེ་ཚོགས།
ཡིན་གྱི་གཞན་ལས་ལྷ་མ་ཡིན་ཟུར་དུ་བགྲང་བའང་ཡོད་དོ། །གཉིས་
པ་ལ་ལྔ་ལས། དང་བོ་དམྱལ་བའི་དབྱེ་བ་ནི། དམྱལ་བ་ཚ་གྲང་ཉི་ཚེ་
དང༌། །ཉེ་འཁོར་བ་ཡིས་དབྱེ་བས་བཞི། །ཞེས་བྱུང༌། དེ་ཡང་རྩ་
བའི་དབྱེ་བ་བཞི་དང༌། དང་བོ་ཚ་དམྱལ་ལ། ཡང་སོས། ཐིག་
ནག བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ།
རབ་ཚ། མནར་མེད་དེ་བརྒྱུད་དང་། གྲང་དམྱལ་ལ། ཆུ་བུར་
ཅན། ཆུ་བུར་རྡོལ་བ། ཨ་ཆི་ཟེར་བ། ཀྱེ་ཧུད་ཟེར་བ། སོ་
ཐམ་ཐམ་པ། ཨུཏྤལ་ལྟར་གས་བ། པདྨ་ལྟར་གས་པ། པདྨ་
ལྟར་ཆེར་གས་པ་དེ་བརྒྱད་དང་། ཉི་ཚེ་བ་འཛམ་གླིང་སོགས་ན་
ཡོད་པས་གནས་ངེས་པ་མེད་ལ། ཉེ་འཁོར་བ་ནི། ཚ་དམྱལ་གྱི་སྒོ་
བཞི་རེ་རེའི་ཐད་དུ། མེ་མ་མུར་དང་། རོ་མྱག་གི་འདམ་དང༌།
སྤུ་གྱི་གཏམས་པའི་ལས་སོགས་དང་། ཐལ་ཆེན་གྱི་ཆུ་བོ་རབ་མེད་
དེ་བཞི་རེ་ཕྱེ་བས་བཅུ་དྲུག་ཡོད་དོ། ། གཉིས་པ་ཡི་དྭགས་ནི། ཡི་
དྭགས་དངོས་དང་འཐོར་བུ་གཉིས། ། ཞེས་བྱུང་། ཡི་དྭགས་ལ་་
གནས་དངོས་གླིང་འདིའི་འོག་དཔག་ཚད་ལྔ་བརྒྱ་ན་གནས་པ་དང་།
ཁ་འཐོར་བ་གླིང་འདི་ན་གནས་པ་གཉིས་སོ། །གསུམ་པ་དུད་འགྲོ་ནི།
དུད་འགྲོ་གནས་དང་ཁ་འཐོར་གཉིས། ། ཞེས་བྱུང༌། དུད་འགྲོ་ལ་
དུད་འགྲོའི་གནས་རྒྱ་མཚོ་ཆེན་པོ་ལ་གནས་པ་དང་། ཁ་འཐོར་བ་
གླིང་གསུམ་སོགས་ན་གནས་པ་གཉིས་སོ། ། བཞི་བ་མི་ནི། མི་ལ་
གླིང་གི་དབྱེ་བས་བཞི། །ཞེས་བྱུང་། མི་ལ་གླིང་གིས་དབྱེ་ན་གླིང་



་་་་་
རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 243
བཞིའི་མི་བཞི་དང་། དེ་རེ་རེ་ལ་གླིང་ཕྲན་གཉིས་གཉིས་ཏེ་བཅུ་
གཉིས་སུ་དབྱེ་བའང་ཡོད་དོ། །ལྔ་བ་འདོད་ལྷ་དྲུག་སོ་སོར་བཤད་པ་
ནི། འདོད་ལྷ་རྒྱལ་ཆེན་རིགས་བཞི་དང༌། །སུམ་རྩེན་འཐབ་བྲལ་
དགའ་ལྡན་དང༌། ། འཕྲུལ་དགའ་ གཞན་འཕྲུལ་དབང་བྱེད་དོ། །
ཞེས་བྱུང་སྟེ་གོ་སླའོ། ། གཉིས་པ་གཟུགས་ཁམས་ནི། གཟུགས་་་
ཁམས་བསམ་གཏན་བཞི་ཡིན་ཏེ། །ཞེས་བྱུང་། གཟུགས་ཁམས་ལ་
རྩ་བའི་དབྱེ་བ་བསམ་གཏན་དང་བོ་གཉིས་པ། གསུམ་པ། བཞི་
བ་སྟེ་བཞི་དང༌། དེ་དག་ལ་རིམ་པ་བཞིན་དུ་ཚངས་རིས། ཚངས་
མདུན། ཚངས་ཆེན་གསུམ་དང་། འོད་ཆུང༌། ཚད་མེད་འོད།
འོད་གསལ་གསུམ་དང་། དགེ་ཆུང་། ཚད་མེད་དགེ དགེ་་་
རྒྱས་གསུམ་དང་། སྤྲིན་མེད། བསོད་ནམས་སྐྱེས། འབྲས་བུ་
ཆེ་བ་ སྟེ་ སོ་སྐྱེས་གནས་ གསུམ་དང་། མི་ཆེ་བ། མི་གདུང་བ།
གྱ་ནོམ་སྣང༌། ཤིན་ཏུ་མཐོང་། འོག་མིན་ཏེ་གནས་གཙང་ལྔ་སྟེ་
བརྒྱད་ བྱས་ ན་ གཟུགས་ ཁམས་ གནས་ རིགས་ བཅུ་ བདུན་ དང་།
གྲུབ་མཐའ་གོང་མ་རྣམས་ཀྱིས་བཅོ་བརྒྱད་པ་འོག་མིན་ལོངས་སྐུའི་
ཞིང༌ དང༌ བཅོ་ བརྒྱད་ འདོད་ དོ། ། གསུམ་ པ་ གཟུགས་ མེད་ ནི།
གཟུགས་མེད་རྣམ་ཤེས་མཁའ་མཐའ་ཡས། ། ཅི་ཡང་མེད་ པའི་སྐྱེ་
མཆེད་ དང༌། ། འདུ་ ཤེས་ ཡོད་ མིན་ མེད་ མིན་ བཞི། ། ཞེས་ བྱུང་།
གཟུགས་མེད་ལ་ནམ་མཁའ་མཐའ་ཡས། རྣམ་ཤེས་མཐའ་ཡས།
ཅི་ཡང་མེད། འདུ་ཤེས་མེད་མིན་ནམ་སྲིད་རྩེ་བཞིའོ། །གཉིས་པ་



244
གནའ་དཔེ་གཅེས་བསྡུས་དཔེ་ཚོགས།
སེམས་ཅན་དང་སངས་རྒྱས་གཉིས་སུ་དབྱེ་བ་ལ་གཉིས་ལས། དང་
བོ་ལ་ལམ་དུ་ཞུགས་པའི་སེམས་ཅན་གྱི་དབྱེ་བ་དང༌། སེམས་ཅན་
གྱི་དོན་བཤད་པ་གཉིས། དང་བོ་ལ་ལམ་ཞུགས་སོ་སྐྱེས་དབྱེ་བ་
དང་འཕགས་པའི་དབྱེ་བ་གཉིས། དང་བོ་ནི། ཉན་རང་བྱང་
ཆུབ་སེམས་དཔའ་ཡི། ། སོ་སྐྱེས་ཚོགས་སྦྱོར་གཉིས་གཉིས་ཡོད། །
ཅེས་བྱུང༌། ཉན་རང་བྱང་སེམས་གསུམ་གྱི་སོ་སྐྱེས་ཚོགས་ལམ་པ་
དང་སྦྱོར་ལམ་པ་གཉིས་གཉིས་ཏེ་དྲུག་ཡོད་ཅེས་པའོ། །གཉིས་པ་ལ་
གསུམ་ལས། དང་བོ་ཉན་ཐོས་འཕགས་པའི་དབྱེ་བ་ནི། . ཉན་
ཐོས་རྒྱུན་ཞུགས་ཕྱིར་འོང་དང༌། །ཕྱིར་མི་འོང་དང་དགྲ་བཅོམ་ལ། །
ཞུགས་གནས་དབྱེ་བས་བརྒྱད་དུ་ཡོད། ། ཅེས་བྱུང་། རྒྱུན་ཞུགས་
ཞུགས་པ་དང་འབྲས་གནས་གཉིས་ནས་དགྲ་བཅོམ་ཞུགས་པ་དང་
འབྲས་གནས་གཉིས་ཀྱི་བར་ཞུགས་གནས་བརྒྱད་ཡོད་དོ། །དེ་ཡང་
རྣལ་འབྱོར་སྤྱོད་པའི་དབུ་མ་རང་རྒྱུད་པ་མ་གཏོགས་པའི་ རང་ སྡེ་
ཐམས་ཅད་ཀྱིས་རང་རྒྱལ་ལ་ཞུགས་གནས་བརྒྱད་འདོད་ཀྱང་གཙོ་བོ་
ཉན་ཐོས་ལ་ཕྱེ་བས་ཡིན་ནོ། ། གཉིས་པ་རང་རྒྱལ་འཕགས་པའི་དབྱེ་
བ་ནི། རང་རྒྱལ་བསེ་རུ་ཚོགས་སྤྱོད་གཉིས། ། ཞེས་བྱུང༌། རང་
རྒྱལ་ལ་བསེ་རུ་ལྟ་བུ་དང༌། ཚོགས་སྤྱོད་ཆེན་པོ་བ་དང༌། ཚོགས་
སྤྱོད་ཆུང་ངུ་བ་སྟེ་གསུམ་མོ། ། གསུམ་པ་བྱང་འཕགས་ནི། བྱང་
འཕགས་ས་བཅུའི་དབང་གིས་བཅུ། །ཞེས་བྱུང་། བྱང་འཕགས་ལ་
ས་དང་བོ་ནས་ས་བཅུ་བའི་བར་ལ་གནས་པ་བཅུའོ། ། གཉིས་པ་ནི།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 245
སྒྲིབ་དང་བཅས་པ་སེམས་ཅན་ཏེ། །ཞེས་བྱུང་། སྒྲིབ་དང་བཅས་
པ་སྟེ་སྒྲིབ་པ་མ་སྤངས་པས་སེམས་ཅན་ཡིན་ཞེས་པ་ཡིན་ལ་སྐབས་
འདིར་ཉན་རང་དགྲ་བཅོམ་གྱིས་སྒྲིབ་པ་སྤངས་མི་ཟེར་རམ་དཔྱད།
གཉིས་པ་ནི། སྒྲིབ་སྤངས་སངས་རྒྱས་འཕགས་པའོ། །ཞེས་བྱུང་།
སྒྲིབ་པ་མཐའ་དག་སྤངས་ཤིང་ཤེས་བྱ་མཐའ་དག་ལ་བློ་རྒྱས་པས་ན་
སངས་རྒྱས་འཕགས་པ་ཞེས་བྱའོ། ། ལྔ་བ་རྣམ་ཤེས་ཀྱི་ཕུང་བོ་ནི།
རྣམ་ཤེས་མིག་ལ་སོགས་པ་དྲུག། ཅེས་བྱུང༌། རྣམ་ཤེས་ཀྱི་ཕུང་བོ་
ལ་མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་ཤེས་པའི་བར་དྲུག་
གོ། གཉིས་པ་ཁམས་སུ་དབྱེ་བ་ནི། ཕྱི་དང་ནང་གི་ཁམས་བཅོ་
བརྒྱད། ། ཕྱི་ཡི་གཟུགས་ལ་སོགས་པ་དྲུག། ནང་གི་མིག་ སོགས་
རྣམ་དྲུག་དང༌། །མིག་གི་རྣམ་ཤེས་ཁམས་སོགས་དྲུག། ཅེས་བྱུང་།
ཕྱི་ནང་གི་ཁམས་བཅོ་བརྒྱད་དུ་ཕྱེ་ཚུལ་ནི། ཕྱིའི་ཁམས་གཟུགས་
ཁམས་ནས་ཆོས་ཁམས་ཀྱི་བར་དྲུག་དང༌། ནང་གི་ཁམས་མིག་
སོགས་དབང་བོའི་ཁམས་རྣམ་པ་དྲུག་དང་། མིག་གི་རྣམ་པར་ཤེས་
པའི་ཁམས་ནས་ཡིད་ཀྱི་རྣམ་པར་ཤེས་པའི་རྣམ་ཤེས་ཀྱི་ཁམས་ཀྱི་
བར་དྲུག་སྟེ་བཅོ་བརྒྱད་ཡོད་དོ། ། གསུམ་པ་སྐྱེ་མཆེད་དུ་དབྱེ་བ་ནི།
སྐྱེ་མཆེད་རྣམ་པ་བཅུ་གཉིས་ཏེ། ། ཕྱི་ཡི་གཟུགས་ལ་སོགས་པ་དྲུག།
ནང་གི་མིག་སོགས་དྲུག་ཡིན་ནོ། ། ཞེས་བྱུང༌། ཕྱི་གཟུགས་ཀྱི་སྐྱེ་
མཆེད་ནས་ཆོས་ཀྱི་སྐྱེ་མཆེད་ཀྱི་བར་དྲུག་དང༌། ནང་མིག་གི་སྐྱེ་
མཆེད་ནས་ཡིད་ཀྱི་སྐྱེ་མཆེད་ཀྱི་བར་དྲུག་སྟེ་སྐྱེ་མཆེད་བཅུ་གཉིས་



246 གནའ་དཔེ་གཅེས་བསྡུས་དཔེ་ཚོགས།
ཡོད་དོ། ། འདིར་བསྡུས་གཞུང་གཞན་ནས་བྱུང་བ་ལྟར་ཕུང་ཁམས་
སྐྱེ་མཆེད་ཀྱི་ རྣམ་ གཞག་ ཅུང་ ཟད་ དཔྱད་པ་ལ། ཁ་ཅིག་ན་རེ།
ཕུང་བོ་ཡིན་ན། ཕུང་བོ་ལྔ་བོ་གང་རུང་ཡིན་པས་མ་ཁྱབ་པར་ཐལ།
གཟུགས་ཚོར་གཉིས་པོ་དེ་ཕུང་བོ་ལྔ་བོ་གང་རུང་མ་ཡིན་པའི་ཕྱིར་
ཟེར་ན། གཟུགས་ཚོར་གཉིས་ཆོས་ཅན། ཕུང་བོ་ལྔ་བོ་གང་རུང་
ཡིན་པར་ཐལ། འདུ་བྱེད་ཀྱི་ཕུང་བོ་ཡིན་པའི་ཕྱིར། དེར་ཐལ།
གཟུགས་དང་ཚོར་བ་དང་འདུ་ཤེས་དང་རྣམ་པར་ཤེས་པ་བཞི་བོ་
གང་རུང་མ་ཡིན་པའི་དངོས་པོ་ཡིན་པའི་ཕྱིར། ཁྱབ་སྟེ། མཛོད་
ལས། འདུ་བྱེད་ཕུང་བོ་བཞི་ལས་གཞན། །ཞེས་གསུངས་པའི་ཕྱིར།
འོ་ན། ཚོར་འདུ་གཉིས་ཀྱང་འདུ་བྱེད་ཀྱི་ཕུང་བོ་ཡིན་པར་ཐལ།
སྔ་མ་དེའི་ཕྱིར། འདོད་ན། ཚོར་བ་དང་འདུ་ཤེས་གཉིས་པོ་ལས་
གཞན་པའི་སེམས་བྱུང་ཞེ་དགུ་བོ་མཚུངས་ལྡན་འདུ་བྱེད་ཡིན་པའི་
ཕྱིར་གསུངས་པ་མི་མཐད་ པར་ ཐལ། ཚོར་འདུ་གཉིས་ཀྱང་་་་་་་
མཚུངས་ལྡན་འདུ་བྱེད་ཡིན་པའི་ཕྱིར་ན་མ་ཁྱབ་སྟེ། རེ་རེ་ནས་དེ་
མིན་ཞེས་པའི་དོན་ཡིན་པའི་ཕྱིར། འོ་ན། དེ་གཉིས་རེ་རེ་ཆོས་
ཅན་ཟེར་ན་རྩོད་གཞི་སྐྱོན་ཅན་གྱི་ལན་འདེབས་དགོས་ཏེ། བསྡུས་
གྲྭ་རྩོམ་འཕྲོ་ལས། ཚོར་བ་དང་རྣམ་ཤེས་གཉིས་ཆོས་ཅན། མཚུངས་
ལྡན་འདུ་བྱེད་ཡིན་པར་ཐལ། འདུ་བྱེད་གང་ཞིག ལྡན་མིན་
འདུ་བྱེད་ མ་ ཡིན་ པའི་ ཕྱིར། ཞེས་ གསུངས་ པའི་ཕྱིར། འོ་ན།
ཁྱོད་རང་ལ་གཟུགས་ཤེས་གཉིས་ཆོས་ཅན། ལྡན་མིན་འདུ་བྱེད་མ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 247
ཡིན་པར་ཐལ། གཟུགས་ཚོར་གཉིས་ཕུང་བོ་ལྔ་བོ་གང་རུང་མ་ཡིན་
པའི་ཕྱིར། འདོད་མི་ནུས་ཏེ། རྩོམ་འཕྲོ་ལས། ཤེས་པ་ལྡན་
མིན་འདུ་བྱེད་ཡིན་པར་ཐལ། གཟུགས་དང་ཤེས་པ་གཉིས་ཀ་ལྡན་
མིན་འདུ་བྱེད་ཡིན་པའི་ཕྱིར་ཟེར་ན་འགལ་ཁྱབ་ལ་འབུད་དགོས་ཏེ།
ཞེས་ གསུངས་ པའི་ ཕྱིར། རྩོམ་འཕྲོ་ལས། གནས་ མ་ བུ་ བས།
གང་ཟག་དེ་རྟག་མི་རྟག་དང་ཡོད་མེད་གང་དུའང་མི་འདོད་པར་
གསུངས་པ་རྣམ་འགྲེལ་སོགས་ཀྱི་དགོངས་པའོ། ། ཡང་སྔ་མ་ལ་་་་
གཟུགས་ཀྱི་སྐྱེ་མཆེད་ནས་རེག་བྱའི་སྐྱེ་མཆེད་ཀྱི་བར་ལྔ་དང་ཤེས་པ་
ཐམས་ཅད་པོ་ཆོས་ཅན། ལྡན་མིན་འདུ་བྱེད་ཡིན་པར་ཐལ། སྔ་
མ་དེའི་ཕྱིར། འདོད་ན། དེ་ཆོས་ཅན། རང་རྐྱ་འཛིན་ཐུབ་
པའི་རྫས་ཡོད་མ་ཡིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར།
དེ་ལ་ལན་གང་བྱས་ཀྱང་མཐའ་དཔྱོད་སོགས་དང་འགལ་ལོ། ། དེ་
བཞིན་དུ་གཟུགས་སོགས་དོན་ལྔ་དང་མིག་སོགས་དབང་བོ་ལྔ་སོགས་
ཁམས་བཅོ་བརྒྱད་ཀྱི་ནང་གི་ཆོས་ཁམས་དང་སྐྱེ་མཆེད་བཅུ་གཉིས་ཀྱི་
ནང་གི་ཆོས་ཀྱི་སྐྱེ་མཆེད་ཡིན་མིན་སོགས་ཀྱང་ཤེས་པར་བྱའོ། །ཡང་
སྒྲ་ཆོས་ཅན། གཟུགས་སྒྲ་དྲི་རོ་རེག་བྱ་ལྔའི་ནང་གི་གཟུགས་ཡིན་
པར་ཐལ། གཟུགས་ཡིན་པའི་ཕྱིར་ན་མ་ཁྱབ་སྟེ། དེའི་ནང་གི་
གཟུགས་ལ་གཟུགས་ཀྱི་སྐྱེ་མཆེད་དགོས་པའི་ཕྱིར། ཡང་ཁོ་ན་རེ།
གཟུགས་ཁམས་ཡིན་ན། གཟུགས་ཀྱི་སྐྱེ་མཆེད་ཡིན་པས་ཁྱབ་ཟེར་
ན། བསམ་གཏན་དང་པོའི་གནས་ཆོས་ཅན། དེར་ཐལ། དེའི་



248
གནའ་དཔེ་གཅེས་བསྡུས་དཔེ་ཚོགས།
ཕྱིར། དེར་ཐལ། ཁམས་གསུམ་གྱི་ནང་གི་གཟུགས་ཁམས་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། གཟུགས་ཀྱི་སས་བསྡུས་
ཡིན་པའི་ཕྱིར། ཡང་དེ་ཆོས་ཅན། གཟུགས་ཁམས་ཡིན་པར་
ཐལ། གཟུགས་ ཁམས་ དང་ སྐྱེ་ མཆེད་ གཉིས་ ཀ་ ཡིན་ པའི་ ཕྱིར།
རྟགས་གྲུབ་སྟེ། ཁམས་དང་སྐྱེ་མཆེད་གཉིས་ཀའི་ཡིན་པ་ལ་་་་་་
གཟུགས་དེ་འཇོག་དགོས་པའི་ཕྱིར་ན་མ་ཁྱབ་སྟེ། ཁས་ལེན་སོང་
ཚུལ་མི་འདྲ་བས་སོ། ། ཡང་ཁོ་ན་རེ། མིག་དང་མིག་གི་ཁམས་་
གཉིས་དོན་གཅིག་ཟེར་ན། མིག་དབང་ཕྱི་མ་བསྐྱེད་པའི་ས་བོན་
ཆོས་ཅན། མིག་ཡིན་པར་ཐལ། མིག་གི་ཁམས་ཡིན་པའི་ཕྱིར།
རྟགས་གྲུབ་སྟེ། ཀུན་བཏུས་ལས། མིག་ཡིན་ལ་མིག་གི་ཁམས་མ་
ཡིན་པ་ཡང་ཡོད་དེ། དགྲ་བཅོམ་པ་ཐ་མའི་མིག་གོ། མིག་གི་
ཁམས་ཡིན་ལ་མིག་མ་ཡིན་པ་ཡང་ཡོད་དེ། སྒོ་ངའི་ནང་ན་འདུག་
པ་དང་ནུར་ནུར་བོར་གྱུར་པ་དང་མེར་མེར་བོ་གྱུར་པ་དང་མའི་་
མངལ་ན་གནས་པ་མིག་མ་དོད་ པ་དང༌། མིག་ཞར་བ་ དང་་་་་་
གཟུགས་མེད་པར་སྐྱེས་ པའི་ སོ་ སོའི་སྐྱེ་བོའི་མིག་གི་རྒྱུའོ། ། ཞེས་་་
གསུངས་པའི་ཕྱིར། ཡང་ཁོ་ན་རེ་དེ་མི་འཐད་པར་ཐལ། རང་
རེའི་མཐའ་དཔྱོད་ལས། མིག་དེང་མིག་གི་དབང་བོ་དང་མིག་གི་
ཁམས་གསུམ་དོན་གཅིག་ཅེས་གསུངས་པའི་ཕྱིར་ཟེར་ན། དེ་ལ་འོ་
ན། སའི་ཁམས་ཡིན་ན། ས་ཡིན་པས་ཁྱབ་པར་ཐལ། མིག་ལ་
དེའི་ཕྱིར། འདོད་ན། ས་རྫས་ཆོས་ཅན། དེར་ཐལ། དེའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 249
ཕྱིར། མ་གྲུབ་ན། རྩོམ་འཕྲོ་ལས། ས་ཆུ་མེ་རླུང་བཞི་དང༌།
སའི་ཁམས་སོགས་བཞི་དོན་མི་གཅིག་སྟེ། རྡུལ་ཕྲ་རབ་ལ་ས་ཆུ་མེ་
རླུང་བཞི་མཚན་ཉིད་པ་མེད་པར་མ་ཟད་ཆུ་གྲང་མོ་དྭངས་བསིལ་དེ་
མེ་ཁམས་དང་ལྡན་ཡང་མེ་དང་མི་ལྡན་ལ། ཤིང་སྐམ་དེ་ཆུ་་་་
ཁམས་དང་ལྡན་ཡང་ཆུ་དང་མི་ལྡན་པ་སོགས་ཡིན་པའི་ཕྱིར། ཞེས་
དང༌། རྡུལ་ཕྲ་རབ་ཏུ་ གྱུར་པའི་འབྱུང་བཞི་མཚན་ཉིད་པ་ཡོད་
པའི་ཕྱིར། དེར་ཐལ། རྡུལ་ཕྲ་རབ་ལ་འབྱུང་བཞིའི་རྫས་དང་
ཁམས་ཡོད་པའི་ཕྱིར་ན་མ་ཁྱབ་སྟེ། ཞེས་པ་ནས་རྡུལ་ཕྲ་རབ་ཀྱི་
ཆུའི་རྫས་དེ་ཆུའི་ས་བོན་ཡིན་གྱི་ཆུ་མ་ཡིན་པའི་ཕྱིར། ཞེས་དང༌།
འབྱུང་འགྱུར་གྱི་རེག་བྱ་བདུན་འབྱུང་བཞིའི་ཁམས་ཤས་ཆེ་ཆུང་གིས་
འཇོག་པར་གསུངས་པའི་ཕྱིར། འོ་ན་ཅི་ཞེ་ན། ཡིག་ཆར་དོན་
གཅིག་པར་གསུངས་པ་ཁམས་བཅོ་བརྒྱད་ཀྱི་ནང་གི་གཟུགས་ཁམས་
སོགས་ལ་དགོངས་པ་ཡིན་ཏེ་ཁམས་བཅོ་བརྒྱད་ཀྱི་ནང་གི་ཁམས་ལ་
མིག་དབང་སོགས་རང་རང་ཡིན་པ་དགོས་པའི་ཕྱིར་ཏེ། མཛོད་
ལས། དབང་དོན་དེ་དག་ཁོ་ན་ལ། ། སྐྱེ་མཆེད་དང་ནི་ཁམས་་་
བཅུར་འདོད། །ཅེས་དང༌། ཀུན་བཏུས་ལས། ཁམས་རྣམ་པར་
བཞག་པ་གང་ཞེ་ན། གཟུགས་ཀྱི་ཕུང་བོ་གང་ཡིན་པ་དེ་ནི་ཁམས་
བཅུ་སྟེ། མིག་གི་ཁམས་དང་། གཟུགས་ཀྱི་ཁམས་དང་། རྣ་
བའི་ཁམས་དང༌། སྒྲའི་ཁམས་དང༌། སྣའི་ཁམས་དང༌། དྲིའི་
ཁམས་དང་། ལྕེའི་ཁམས་དང་། རོའི་ཁམས་དང་། ལུས་ཀྱི་



250
གནའ་དཔེ་གཅེས་བསྡུས་དཔེ་ཚོགས།
ཁམས་དང༌། རེག་བྱའི་ཁམས་དང་། ཆོས་ཀྱི་ཁམས་ནས་རེག་
བྱའི་ཁམས་ཀྱི་བར་བཅུ་བོ་གང་རུང་ལ་གཟུགས་ཕུང་གིས་ཁྱབ་པར་
གསུངས། འདུ་བྱེད་ཀྱི་ཕུང་བོ་ལ་ཆོས་ཁམས་ཀྱིས་ཁྱབ་པར་་་་་
གསུངས་པའི་ཕྱིར་ཀུན་བཏུས་དང་རྩོམ་འཕྲོ་ སོགས་ལས་དོན་མི་་་
གཅིག་པར་གསུངས་པ་ནི། མཛོད་ལས། སྤུངས་དང་སྐྱེ་སྒོ་་་་
རིགས་ ཀྱི་ དོན། ། ཞེས་ རིགས་ སམ་ རྒྱུ་ ལ་ ཁམས་ སུ་ བྱས་ པ་ དང༌།
ཀུན་བཏུས་ལ། ཁམས་ཀྱི་དོན་གང་ཞེ་ན། ཆོས་ཐམས་ཅད་ཀྱི་ས་
བོན་གྱི་དོན་ནོ། །ཞེས་ས་བོན་ནམ་རྒྱུ་དང་ཡང་ན་རང་གི་མཚན་ཉིད་
པའི་དོན་ནོ། ། ཞེས་རྣམ་ཤེས་དྲུག་ རང་ གི་ མཚན་ཉིད་པས་ དང་།
ཡང་ན་རྒྱུ་དང་འབྲས་བུའི་དངོས་པོ་འཛིན་པའི་དོན་ནོ་ཞེས་ཡུལ་
དབང་བོའི་ཁམས་རྣམས་དང་། ཡང་ན་ཆོས་ཀྱི་རྣམ་པ་ཐམས་ཅད་
བསྡུས་ནས་འཛིན་པའི་དོན་ནོ་ཞེས་ཁམས་བཅོ་བརྒྱད་ཀྱིས་རང་ཡིན་
བསྡུས་པས་ཁམས་སུ་འཇོག་ཚུལ་བཞི་གསུངས་པའི་དང་བོའི་དབང་
དུ་བྱས་ནས་གསུངས་པ་ཡིན་ནོ། ། གསུམ་པ་མཚན་ཉིད་གསུམ་་
སོགས་སུ་དབྱེ་བ་ནི། དེ་ཡང་མཚན་ཉིད་གསུམ་ཡིན་ཏེ། ཀུན་་་
བཏགས་གཞན་དབང་ཡོངས་གྲུབ་བོ། ། ཡང་ན་ཀུན་རྫོབ་དོན་དམ་
གཉིས། ། གཞན་དུ་རང་མཚན་སྤྱི་མཚན་གཉིས། །སྒྲ་ཡི་དངོས་ཡུལ་
ཡིན་མིན་གཉིས། །འདྲ་བ་ཐུན་མོང་ཡིན་མིན་གཉིས། །ཟག་བཅས་
ཟག་མེད་གཉིས་སོགས་དབྱེ། ། ཞེས་བྱུང༌། དེ་ཡང་སྤྱིར་མཚན་་
ཉིད་གསུམ་ གྱི་ནང་གི་ཀུན་བཏགས་དང་ཡོངས་གྲུབ་མ་ཡིན་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 251
འདུས་མ་བྱས་དོན་གཅིག གཞན་དབང་དང་འདུས་བྱས་དོན་་
གཅིག། ཡོངས་གྲུབ་དང་གང་ཟག་གི་བདག་མེད་ཕྲ་མོ་ སྐབས་་་
འདིར་དོན་གཅིག་ལ་གྲུབ་མཐའ་གོང་མས་སྟོང་ཉིད་དང་དོན་གཅིག་
ཏུ་འདོད་དོ། ། གཞི་གྲུབ་ན་ཁྱོད་ཀྱི་སྟེང་གི་མཚན་ཉིད་གསུམ་ཡོད་
པས་ཁྱབ་སྟེ། དེ་ཡིན་ན་ཁྱོད་ཡོད་པ་ཁྱོད་ཀྱི་སྟེང་གི་ཀུན་བཏགས་
དང་ཁྱོད་ཁྱོད་ཀྱི་སྟེང་གི་གཞན་དབང་དང་ཁྱོད་གང་ཟག་གི་བདག་
ཏུ་མ་གྲུབ་པ་ཁྱོད་ཀྱི་སྟེང་གི་ཡོངས་གྲུབ་ཡིན་པས་ཁྱབ་པའི་ཕྱིར།
གཞི་གྲུབ་ན་ ཁྱོད་ཀྱི་སྟེང་དུ་མཚན་ཉིད་ གསུམ་ མེད་ པས་ ཁྱབ་སྟེ།
གཞན་དབང་ཡིན་ན་ཁྱོད་ཀྱི་སྟེང་དུ་རྟག་པ་མེད་པས་ཁྱབ་པའི་ཕྱིར།
དེའི་ གཞན་ ཡང་ ཤེས་ སོ། ། འདིར་ བདེན་ གཉིས་ སུ་ དབྱེ་ བ་ ནི།
རྣམ་འགྲེལ་ལས། དོན་དམ་དོན་བྱེད་ནུས་པ་གང་། ། ཞེས་དང་།
གཞལ་བྱ་ གཉིས་ ཕྱིར་ མཚན་ མ་ གཉིས། ། ཞེས་ པ་ ལྟར་ ཡིན་ པས།
ཀུན་རྫོབ་བདེན་པ་དང་རྟག་པ་དོན་གཅིག དོན་དམ་བདེན་པ་
དང་དངོས་པོ་དོན་གཅིག་ཡིན་ལ་གྲུབ་མཐའ་གོང་མས་དོན་དམ་
བདེན་པ་དང་སྟོང་ཉིད་དོན་གཅིག་ཏུ་འདོད་དོ། ། རང་མཚན་སྤྱི་
མཚན་གཉིས་གྲུབ་མཐའ་གོང་མ་རྣམས་འདོད་ཚུལ་མང་ཡང་སྐབས་
འདིར་སྡེ་བདུན་ལྟར་དོན་དམ་པར་དོན་བྱེད་ནུས་པ་རང་མཚན་དང་
མི་ནུས་པ་སྤྱི་མཚན་དུ་འཇོག་ལ། དེ་གཉིས་ལ་རིམ་པ་བཞིན་དུ་
རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་སྒྲའི་ཡུལ་མིན་པ་
དང་ཡིན་པ་གཉིས་དང་། རང་སྣང་བའི་བློ་ལ་མི་འདྲ་བ་སྟེ་ཐུན་



252
གནའ་དཔེ་གཅེས་བསྡུས་དཔེ་ཚོགས།
མོང་མ་ཡིན་པར་སྣང་བ་དང་འདྲ་བ་སྟེ་ཐུན་མོང་བར་སྣང་བ་གཉིས་
སུ་ཡང་དབྱེ་ལ། ཟག་བཅས་ཟག་མེད་ནི། མཛོད་ལྟར་དམིགས་
པ་དང་མཚུངས་ལྡན་གང་རུང་གི་སྒོ་ནས་ཟག་པ་རྒྱས་རུང་མི་རུང་
གིས་བཞག་གོ། སོགས་པས་བསྡུས་པ་མངོན་གྱུར་ལྐོག་གྱུར་གཉིས་
སོགས་མང་ངོ༌། ། བཞི་བ་དགེ་སོགས་གསུམ་དུ་དབྱེ་བ་ལ། མདོར་
བསྟན་ པ་ དང་། རྒྱས་ པར་ བཤད་ པ་ གཉིས། དང་ བོ་ ནི།
གཞན་ཡང་དགེ་སོགས་གསུམ་ཡོད་དེ། ། ཞེས་བྱུང་། སྔར་གྱི་དབྱེ་
བ་དེ་དག་ལས་གཞན་ཡང༌། མངོན་རྟོགས་རྒྱན་ལས། ་ དམིགས་
པ་ཆོས་རྣམས་ཐམས་ཅད་དེ། །དེ་ཡང་དགེ་ལ་སོགས་པ་ཡིན། །ཞེས་
པ་ལྟར། དགེ་བ་དང་། མི་དགེ་བ་དང་ལུང་མ་བསྟན་གསུམ་དུ་
དབྱེར་ཡོད་ཅེས་པ་ཡིན་ལ། དེ་ཞེས་པ་ལྷག་མ་རྒྱས་བཤད་འདྲེན་
པའི་ཚིག་གོ། གཉིས་པ་ལ་གསུམ་ལས། དང་བོ། རྣམ་བྱང་
དགེ་བའི་ཕྱོགས་ལ་ཡང་། ། ཞེས་བྱུང་། དེ་ལ་སྤྱིའི་དབྱེ་བ་དང་།
བྱེ་བྲག་འགོག་ལམ་གཉིས་ སོགས་སུ་དབྱེ་བ་གཉིས། དང་བོ་ལ།
ཕར་ཕྱིན་ ཐེག་ པ་ དང་ ཐུན་མོང་བའི་དགེ་ཕྱོགས་ཀྱི་དབྱེ་བ་དང༌།
གསང་སྔགས་རྡོ་རྗེ་ཐེག་པ་ནས་གསུངས་པའི་དགེ་ཕྱོགས་ཀྱི་དབྱེ་
བའོ། །དང་བོ་ལ། དགེ་བ་དངོས་དང་། དེ་སྟོན་པའི་གཞུང་གི་
དབྱེ་བ་གཉིས། དང་བོ་ལ། དགེ་བའི་དབྱེ་བ་དང༌། བྱེ་བྲག་
ལམ་ གྱི་ དབྱེ་ བ་ གཉིས། དང༌ བོ་ ལ། བཅུར་ དབྱེ་ བ་ དང་།
གསུམ་དུ་དབྱེ་བ་གཉིས། དང་བོ་ནི། ལུས་ངག་ཡིད་ཀྱི་དགེ་བཅུ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 253
དང༌། ། ཞེས་བྱུང་། དེ་ཡང་ལུས་ཀྱི་སྲོག་གཅོད། མ་བྱིན་ལེན།
ལོག་གཡེམ་གསུམ་བསྲུང་བའི་དགེ་བ་གསུམ་དང༌། ངག་གི་རྫུན་སྨྲ།
ཕྲ་མ། ཚིག་རྩུབ། ངག་འཁྱལ། བཞི་བསྲུང་བའི་བཞི་དང་།
ཡིད་ཀྱི་བརྣབ་སེམས། གནོད་སེམས། ལོག་ལྟ། གསུམ་བསྲུང་
བའི་དགེ་བ་བརྣབ་སེམས་མེད་པ། གནོད་སེམས་མེད་པ། ལོག་
ལྟ་མེད་པ་གསུམ་སྟེ་དགེ་བ་བཅུའོ། །གཉིས་པ་ནི། བསོད་ནམས་
བྱ་བ་རྣམ་གསུམ་དང་། ། ཞེས་བྱུང༌། སྦྱིན་པ་ལས་བྱུང་བ་དང་།
ཚུལ་ཁྲིམས་ལས་བྱུང་བ་དང༌། བསྒོམ་པ་ལས་བྱུང་བའི་དགེ་བ་སྟེ།
བསོད་ནམས་བྱ་བའི་གཞི་གསུམ་གྱི་དགེ་རྩ་གསུམ་མོ། །གཉིས་པ་ལ་
བཞི་ལས། དང་བོ་ནི། ལམ་ལ་ལྔ་གསུམ་བཅོ་ལྔ་དང་། ། ཞེས་
བྱུང་། དེ་ཡང་ཐེག་པ་གསུམ་གྱི་ལམ་གསུམ་པོ་རེ་རེ་ལ་ཚོགས་ལམ།
སྦྱོར་ལམ། མཐོང་ལམ། སྒོམ་ལམ། མི་སློབ་ལམ་ལྔ་ལྔ་སྟེ་བཅོ་
ལྔ་ཡོད་དོ། །གཉིས་པ་ནི། བྱང་ཆུབ་ཕྱོགས་ཆོས་སུམ་ཅུ་བདུན། །
ཞེས་བྱུང་། ཐེག་གསུམ་ཐུན་མོང་གི་ལམ་གྱི་དབྱེ་བ། དྲན་པ་ཉེར་
བཞག་བཞི། ཡང་དག་སྤོང་བ་བཞི། རྫུ་འཕྲུལ་གྱི་རྐང་བ་བཞི།
དབང་བོ་ལྔ་། སྟོབས་ལྔ། བྱང་ཆུབ་ཀྱི་ཡན་ལག་བདུན། འཕགས་
ལམ་ཡན་ལག་བརྒྱུད་དེ་བྱང་ཕྱོགས་ སོ་བདུན་ནོ། ། གསུམ་པ་ནི།
ཕ་རོལ་ཕྱིན་པ་དྲུག་དང་བཅུ། ། ཞེས་བྱུང༌། སྦྱིན་པ། ཚུལ་་་་
ཁྲིམས། བཟོད་པ། བརྩོན་འགྲུས། བསམ་ གཏན། ཤེས་་
རབ་ཀྱི་ཕ་རོལ་ཏུ་ཕྱིན་པ་སྟེ་ཕར་ཕྱིན་དྲུག་དང༌། དེ་དག་གི་སྟེང་དུ་



254
་
་
གནའ་དཔེ་གཅེས་བསྡུས་དཔེ་ཚོགས། །
ཐབས་དང༌། སྨོན་ལམ་དང༌། སྟོབས་དང་། ཡེ་ཤེས་ཀྱི་ཕ་རོལ་
ཏུ་ཕྱིན་པ་སྟེ་ཕར་ཕྱིན་བཅུ་ནི་ཐེག་ཆེན་གྱི་ཐུན་མོང་མ་ཡིན་པའི་ལམ་
གྱི་དབྱེ་བའོ། །བཞི་བ་ནི། འདྲེས་དང་མ་འདྲེས་ཡོན་ཏན་དང་། །
ཞེས་བྱུང་། འདིར་འདྲེས་པ་ནི། འཕགས་པ་འོག་མ་དང་འདྲེས་
པ་ཐུན་མོང་གི་ཡོན་ཏན་ང་གསུམ་ སོགས་དང༌། མ་འདྲེས་པ་་་
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་སོགས་སོ། །གཉིས་པ་དེ་
དག་སྟོན་པའི་གཞུང་གི་དབྱེ་བ་ནི། ཆོས་ཕུང་བརྒྱད་ཁྲི་བཞི་སྟོང་
དང་། །གསུང་རབ་ཡན་ལག་བཅུ་གཉིས་དང་། །འདུལ་མངོན་མདོ་
སྡེའི་སྡེ་སྣོད་གསུམ། ། ཞེས་བྱུང་། དེ་ཡང་རྒྱས་པར་དབྱེ་ན་ཆོས་
ཕུང་བརྒྱད་ཁྲི་བཞི་སྟོང་དང༌། དེ་དག་ཚུར་བསྡུས་ན་གསུང་རབ་
ཡན་ལག་བཅུ་གཉིས་དང་། དེ་ཡང་བསྡུས་ན་འདུལ་བ་མངོན་པ་
མདོ་སྡེའི་ སྡེ་སྣོད་གསུམ་དུ་འདུའོ། ། གཉིས་པ་གསང་སྔགས་ནས་
གསུངས་པའི་དགེ་ཕྱོགས་ཀྱི་དབྱེ་བ་ལ་བཞི་ལས། དང་བོ་སྟོན་བྱེད་
རྒྱུད་སྡེ་དབྱེ་བ་ནི། བྱ་སྤྱོད་རྣལ་འབྱོར་བླ་མེད་དེ། ། གསང་སྔགས་
རྒྱུད་སྡེ་རྣམ་པ་བཞི། །ཞེས་བྱུང་། གསང་སྔགས་ཀྱི་རྒྱུད་ལ་ཆགས་
པ་རིགས་བཞི་ལམ་དུ་བྱེད་ཚུལ་ སོགས་བརྗོད་བྱ་སྟོན་ཚུལ་གྱིས་བྱ་
རྒྱུད། སྤྱོད་རྒྱུད། རྣལ་འབྱོར་རྒྱུད། རྣལ་འབྱོར་བླ་ན་མེད་
པའི་རྒྱུད་དེ་རྒྱུད་སྡེ་རྣམ་པ་བཞིའོ། ། གཉིས་པ་སྨིན་བྱེད་དབང་གི་
དབྱེ་བ་ནི། སྨིན་བྱེད་བུམ་པའི་དབང་སོགས་བཞི། ། ཞེས་བྱུང་།
དེ་ལ་བསྐྱེད་རིམ་སྨིན་བྱེད་བུམ་པའི་དབང་དང༌། རྫོགས་རིམ་སྨིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 255
བྱེད་གསང་དབང་། ཤེས་རབ་ཡེ་ཤེས་ཀྱི་དབང༌།། དབང་བཞི་བ་
སྟེ་བཞིའོ། ། གསུམ་པ་གྲོལ་བྱེད་ལམ་ནི། གྲོལ་བྱེད་བསྐྱེད་རྫོགས་
རིམ་པ་གཉིས། ཞེས་བྱུང་། དེ་ལ་ཡང་སྨིན་བྱེད་བསྐྱེད་པའི་རིམ་
པ་དང་། གྲོལ་བྱེད་དངོས་རྫོགས་པའི་རིམ་པ་གཉིས་སོ། །བཞི་བ་
གྲོལ་བའི་འབྲས་བུ་ནི། །འབྲས་བུ་སྐུ་བཞི་ཡེ་ཤེས་ལྔ། ། ཞེས་བྱུང་།
མཐར་ཐུག་གི་འབྲས་བུ་ནི་ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ།
སྤྲུལ་ སྐུ་ བཞི་ དང་། ཆོས་ དབྱིངས་ ཡེ་ ཤེས།། མེ་ལོང་ ཡེ་ ཤེས།
མཉམ་ཉིད་ཡེ་ཤེས། སོར་རྟོག་ཡེ་ཤེས། བྱ་གྲུབ་ཡེ་ཤེས་ཏེ་་་་
ལྔའོ། །གཉིས་པ་འགོག་ལམ་གཉིས་སོགས་སུ་དབྱེ་བ་ནི། གཞན་
ཡང་འགོག་ལམ་བདེན་པ་གཉིས། ། སྐུ་དང་ཡེ་ཤེས་འཕྲིན་ལས་་་་
སོགས། ། ཞེས་བྱུང་། དེ་ཡང་རྣམ་བྱང་གི་ངོ་བོ་འགོག་བདེན་དང་
ལམ་བདེན་གཉིས་སུ་དབྱེ་བ་དང་། སངས་རྒྱས་ཀྱི་གཟུགས་སྐུ་དང་
ཡེ་ཤེས་ཀྱི་སྐུ་དང་དེ་དག་གི་འཕྲིན་ལས་གསུམ་དུ་དབྱེ་བ་དང་སོགས་
པས་རྣམ་བྱང་གི་རྟེན་འབྲེལ་ཡན་ལག་བཅུ་གཉིས་སུ་དབྱེ་བ་སོགས་
ཡིན་ནམ་སྙམ་མོ། །གཉིས་པ་ཀུན་ཉོན་མི་དགེ་བའི་ཕྱོགས་ལ་གསུམ་
ལས་དང་བོ་ནི། །ལུས་ངག་ཡིད་ཀྱི་མི་དགེ་བཅུ། ། ཞེས་བྱུང༌། མི་
དགེ་བ་བཅུ་ནི་སྔར་དགེ་བཅུའི་བསྲུང་བྱར་བཤད་པ་བཅུའོ། །འདི་
རང་རེའི་དཔར་དུ་ལུས་ངག་ཡིད་ཀྱི་དགེ་བ་བཅུ། ། ཞེས་ཡོད་པ་མ་
དག་སྟེ་དགེ་བ་བཅུ་སྔར་གསུངས་ཟིན་པའི་ཕྱིར་དང༌། འདིའི་གོང་
དུ་འཕྲིན་ལས་སོགས་ཞེས་དགེ་ཕྱོགས་ཀྱི་མཇུག་གི་སོགས་སྒྲ་གསུངས་



256
གནའ་དཔེ་གཅེས་བསྡུས་དཔེ་ཚོགས།
པའི་ཕྱིར་རོ། ། གཉིས་པ་ནི། ཉོན་མོངས་ ཤེས་བྱའི་སྒྲིབ་ པ་་་་་་
གཉིས། ། ཞེས་བྱུང༌། དེ་ཡང་ཉོན་སྒྲིབ་དང་ཤེས་སྒྲིབ་གཉིས་ཏེ་
འདི་གྲུབ་མཐའ་གོང་མའི་ལུགས་ཡིན་གྱི་ཉན་ཐོས་སྡེ་གཉིས་ཀྱིས་ཤེས་
སྒྲིབ་ཁས་མི་ལེན་ནོ། ། གསུམ་པ་ནི། ། མཐོང་དང་སྒོམ་པའི་སྤང་བྱ་
གཉིས། །དེ་སོགས་ཀུན་ཉོན་མི་དགེའི་ཕྱོགས། ། ཞེས་བྱུང་། ཡང་
དེ་ལ་མཐོང་སྤང་དང་སྒོམ་སྤང་གཉིས་སུ་དབྱེ་བ་དང་སོགས་སྒྲས་
ཀུན་ཉོན་ཕྱོགས་ལ་རྟེན་འབྲེལ་ཡན་ལག་བཅུ་གཉིས་དང་སྡུག་བདེན་
དང་ཀུན་འབྱུང་བདེན་པ་གཉིས་སུ་དབྱེ་བ་སོགས་སོ། ། གསུམ་པ་
ལུང་མ་བསྟན་གྱི་དབྱེ་བ་ནི། སྒྲིབ་དང་མ་སྒྲིབ་ལུང་མ་བསྟན། །བྱེ་
བྲག་སོ་སོར་ཕྱེ་བ་ན། །རྣམ་ གྲངས་བགྲངས་ལས་འདས་ པར་་་་་
འགྱུར། ། ཞེས་བྱུང་། ལུང་མ་བསྟན་ལ་རྩ་བའི་དབྱེ་བ་སྒྲིབ་ལུང་མ་
བསྟན་ཉོན་མོངས་ཅན་གྱི་ལུང་མ་བསྟན་དང་མ་སྒྲིབ་ལུང་མ་བསྟན་
ཉོན་མོངས་ཅན་མ་ཡིན་པའི་ལུང་མ་བསྟན་གཉིས་སུ་དབྱེ་ལ། དེ་
དག་གི་བྱེ་བྲག་སེམས་དང་སེམས་བྱུང་ཁམས་དང་འདུས་མ་བྱས་
སོགས་སོ་སོར་དབྱེ་བ་ཕྱེ་བ་ན་རྣམ་གྲངས་བགྲངས་ལས་འདས་པར་
འགྱུར་རོ། །
གསུམ་པ་ངེས་པར་བྱ་བའི་རྣམ་གཞག་ལ་གསུམ། གྲངས་ཀྱི་
སྒོ་ནས་མདོར་བསྟན་པ། ཡན་ལག་རྒྱས་པར་བཤད་པ། དེ་དག་
བཤད་ཟིན་པར་བསྟན་པའོ། ། དང་བོ་ནི། ངེས་པར་བྱ་བའི་རྣམ་
གཞག་ལ། ། རྫས་ལྡོག་འགལ་འབྲེལ་སྤྱི་བྱེ་བྲག། མཚན་མཚོན་རྒྱུ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 257
འབྲས་ ཡོད་ མེད་ རྟོགས། ། ཡིན་ མིན་ ལོག་ དང༌ རྗེས་ འགྲོ་ ལྡོག།
དགག་གཞི་བརྩི་ཚུལ་སྔ་ཕྱི་བཙན། ། སྐོར་འབེབས་དང་ནི་བཅུ་་་་
གསུམ་ཡོད། ། ཅེས་བྱུང༌། དེ་ཡང་བསྡུས་གྲྭའི་སྐབས་འདིར་ངེས་
བར་བྱ་བའི་དོན་མང་དུ་ཡོད་ཀྱང་གཙོ་བོའི་རྣམ་གཞག་ལ། ། རྗེས་
ཆོས་དང་ལྡོག་ཆོས་ཀྱི་རྣམ་གཞག་དང༌། འགལ་བ་དང༌། འབྲེལ་
བ་དང་། སྤྱི་བྱེ་བྲག་དང༌། མཚན་མཚོན་དང༌ རྒྱུ་འབྲས་་
དང་། ཡོད་རྟོགས་མེད་རྟོགས་དང་། ཡིན་ལོག་མིན་ལོག་དང་།
རྗེས་སུ་འགྲོ་ལྡོག་དང་། དགག་གཞི་དང༌། བརྩི་ཚུལ་དང༌། །སྔ་
བཙན་ཕྱི་བཙན་དང་། ། སྐོར་འབེབས་ཀྱི་རྣམ་གཞག་དང་བཅུ་་་་
གསུམ་ཡོད་དོ། །སྤྱིར་བསྡུས་ཚན་གྱི་གྲངས་ལ་རྭ་བ་སྟོད་པའི་མཁས་
པ་རྣམས་ནི། བསྡུས་གཞུང་ལུང་རིགས་ཉི་མ་ལས། བསྡུས་ཚད་
ལུང་རིགས་སྨྲ་ལ་ཟླ་བྲལ་དུ། །ཡོངས་གྲགས་མཁས་མང་བསྡུས་གྲྭའི་
ལུགས་ལྟར་ན། ། ལས་དང་བོ་དང་དབང་བོ་འབྲིང་རབ་ལ། ། ཕན་
ཆེར་རིགས་ལམ་ཆུང་འབྲིང་ཆེ་གསུངས་པའི། ། དང་བོར་ཁ་དོག་
གཞི་གྲུབ་ལྡོག་ངོས་འཛིན། །ཡིན་ལོག་མིན་ལོག་ཞར་བྱུང་ཡིན་མིན་
གྱུར། །རྒྱུ་འབྲས་སྤྱི་དང་བྱེ་བྲག་རྫས་ལྡོག་སྟེ། །བདུན་དང་གཉིས་པ་
རིགས་ལམ་འབྲིང་བོ་ལ། །འགལ་འབྲེལ་ཡོད་རྟོགས་མེད་རྟོགས་བར་
ཤུན་བཅས། །མཚན་མཚོན་རྒྱུ་འབྲས་ཆེ་དང་རྗེས་འགྲོ་ལྡོག། ཞར་
བྱུང་དགག་གཤགས་སྒྲུབ་གཤགས་མིང་ཅན་ཏེ། ། རྣམ་པ་ལྔ་དང་
རིགས་ལམ་ཆེན་པོ་ལའང་། །དྲུག་སྒྲ་ཁས་ལེན་སོང་ཚུལ་དགག་གཞི་



258་་་་་གནའ་དཔེ་གཅེས་བསྡུས་དཔེ་ཚོགས། ། ་
དང་། ། དྲིས་ འཕངས་ ཐལ་ འགྱུར་ གཞན་ སེལ་ སེལ་ སྒྲིབ་ འཇུག།
ཡུལ་དང་ཡུལ་ཅན་མཚོན་སྦྱོར་རྟགས་སྦྱོར་ཏེ། །དགུ་བཅས་བསྡོམས་
གྲངས་བསྡུས་ཚན་ཉེར་གཅིག་བཞེད། ། ཅེས་པ་ལྟར་ཉེར་གཅིག་་་་
དང་། ཞར་བྱུང་ཡིན་གྱུར་མིན་གྱུར། བར་ཤུན་དགག་གཤགས་
སྒྲུབ་ གཤགས།་ ་ཁས་ལེན་ སོང་ ཚུལ་ བསྣན་ན་ ཉེར་ལྔ་འདོད་ལ།
མཁན་ཆེན་པ་རང་ཉིད་ཀྱིས། ཁ་དོག་ཕུང་ཁམས་སྐྱེ་མཆེད་གཞི་
གྲུབ་ཡུལ། །ཡུལ་ཅན་ལྡོག་པ་ངོས་འཛིན་གཅིག་ཐ་དད། །ཡིན་ལོག་
མིན་ལོག་ཡིན་གྱུར་མིན་གྱུར་དང༌། ་ ། རྒྱུ་འབྲས་སྤྱི་དང་བྱེ་བྲག་རྫས་
ལྡོག་ཆོས། ། འགལ་འབྲེལ་ཡོད་རྟོགས་མེད་རྟོགས་ཞར་བྱུང་དང༌། །
མཚན་མཚོན་རྒྱུ་འབྲས་ཆེ་བ་དུས་གསུམ་དང༌། །ཁྱབ་མཐའ་འགོད་
ཚུལ་ཁྱབ་སྒོ་བརྒྱད་སོགས་དང་། ། ཐལ་འགྱུར་ཆུང་ངུ་དྲུག་སྒྲ་ཁས་
ལེན་ སོང་། ། དགག་གཞི་དྲིས་འཕངས་ ཐལ་ འགྱུར་ཆེ་བ་ དང་། །
དགག་སྒྲུབ་གཞན་སེལ་སེལ་འཇུག་སྒྲུབ་འཇུག་དང༌། །རྗོད་བྱེད་སྒྲ་
དང་མཚོན་སྦྱོར་རྟགས་སྦྱོར་དང་། ། འཕགས་བདེན་བཞི་བཅས་་་
བསྡུས་ཚན་སུམ་ཅུའོ། ། ཞེས་ སུམ་ཅུ་གསུངས་ལ། རང་རེའི་ ཁྲི་
ཆེན་ངག་དབང་བཀྲ་ཤིས་དཔལ་བཟང་བོའི་བསྡུས་གཞུང་ལས་ནི།
ན་མ་སྭ་ར་སྭ་སྐྱེ་ཙ་གུ་རུ་མཉྫ་ གྷོ་ཥཱ་ཤྩ གསུང་རབ་ཀུན་གྱི་བཅུད་
བསྡུས་པ། །ཚད་མའི་བསྟན་བཅོས་སྤྱི་ཡི་དོན། ། བསྡུས་པའི་གྲྭ་ལ་
བསྡུས་གྲྭར་གྲགས། ། རྟགས་གསལ་འགོད་ཚུལ་ཁ་དོག་དཀར་དམར་
དང༌། །ཡོད་རྟོགས་མེད་རྟོགས་ཡུལ་དང་ཡུལ་ཅན་དང༌། །ལྡོག་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 259
ངོས་འཛིན་གཅིག་དང་ཐ་དད་དང་། ། འགལ་འབྲེལ་ཆུང་བ་ ཐལ་
འགྱུར་ཆུང་བ་དང༌། ། ཁྱབ་མཐའ་འགོད་ཚུལ་ཡིན་ལོག་མིན་ལོག་
དགུ། ། རང་མཚན་སྤྱི་མཚན་སྤྱི་དང་བྱེ་བྲག་དང་། ། མཚན་མཚོན་
རྣམ་གཞག་རྒྱུ་འབྲས་སྔ་ལོག་ཚང་། དགག་གཞི་དྲུག་སྒྲའི་ནུས་པ་
བརྩི་ ཚུལ་ དང༌། ་ཁྱབ་ པ་ སྒོ་ བརྒྱུད་ རྫས་ ལྡོག་ བཅས་ བཅུ་ དྲུག།
ཁས་ལེན་འཛིན་དང་རྒྱུ་རྐྱེན་རྒྱུ་འབྲས་ཆེ། ། དགག་སྒྲུབ་གཞན་སེལ་
གཅིག་གམ་ལྡོག་པས་གཉིས། །སེལ་འཇུག་སྒྲུབ་འཇུག་ཐལ་འགྱུར་ཆེ་
བ་འཕེན། ། དུས་གསུམ་རྣམ་གཞག་ཆོས་བརྗོད་སོགས་རྗོད་བྱེད། །
ལྷན་ཅིག་ཕན་ཚུན་སྤངས་པའི་དངོས་བརྒྱུད་འགལ། ། རྟགས་རིགས་
བློ་རིག་བཅས་ན་ཉེར་བདུན་འདོད། ། འགལ་བ་རྒྱུ་འབྲས་ཆེ་ཆུང་མ་
ཕྱེ་ན། །ཉེར་ལྔ་ཕྱེ་ན་ཉེར་བདུན་འདི་ལྟར་ཞེས། །གངས་ཅན་ཡོངས་
ཀྱི་ངག་ན་ཉི་མ་བཞིན། ། ཞེས་སྡེ་སྲིད་ཀྱིས་ཞུས་ངོར་ཀུན་མཁྱེན་
འཇམ་དབྱངས་བཞད་པས་མཛད་པ་དེ་ལ་དཀའ་སླ་སྡེབས་པའི་ཕྱིར་
གོ་རིམ་མི་མཐུན་ཀྱང་བློ་རྟགས་གཉིས་ཀུན་མཁྱེན་ཉིད་ཀྱིས་མཛད་
ཟིན་པས་ལྷག་མ་ཉེར་ལྔ་དེ་ཁོ་ན་ལྟར་མཛད་དེ། ཆ་བའི་ལུགས་
དང་རང་ལུགས་རྫས་ལྡོག་གཉིས་རྫས་ལྡོག་ཅེས་གཅིག་ཏུ་བྱ་ལ་ལྷག་
མ་དཀྱུས་ན་གསལ་བས་སོ། །དེ་སྔ་མ་རྣམས་དང་མི་མཐུན་ནམ་ཞེ་ན་
སྐྱོན་མེད་དེ། ཕུང་ཁམས་སྐྱེ་མཆེད་དང་གཞི་གྲུབ་ནི་ཁ་དོག་དཀར་
དམར་དུ་བསྡུས་ལ། ཡིན་གྱུར་མིན་གྱུར་ནི་རྒྱུ་འབྲས་དང་ཁས་ལེན་
དུ་གསུངས་ལ། བར་ཤུན་ཡོད་རྟོགས་མེད་རྟོགས་ལས་ལོགས་སུ་



260
གནའ་དཔེ་གཅེས་བསྡུས་དཔེ་ཚོགས།
མེད་ལ། དགག་གཤགས་སྒྲུབ་གཤགས་ནི་ཁྱབ་མཐའ་འགོད་ཚུལ་
ཡིན་ཞིང་། དགག་གཞི་དང་དྲུག་སྒྲ་གཉིས་ཀ་སྒྲའི་ནུས་པ་བརྩི་
ཚུལ་ཡིན་པས་གཅིག་ཏུ་བྱས། དྲིས་འཕངས་ ཐལ་འགྱུར་འབྲེལ་
བས་དེར་བསྡུས། མཚོན་སྦྱོར་རྟགས་སྦྱོར་རྟགས་རིགས་སུ་་་་་་
གསུངས་པའི་ཕྱིར་རོ། ། རྩ་ཚིག་འདིར་ནི། ཁ་དོག་དཀར་དམར་
དང་དགག་སྒྲུབ་མཚན་མཚོན་རང་མཚན་སྤྱི་མཚན་སོགས་འགའ་
ཞིག་དབྱེ་བའི་སྐབས་སུ་གསུངས་ཟིན་ལ། བསྡུས་ཚན་བཅུ་གསུམ་
པོ་འདིའི་སྐབས་སུ་མ་གསུངས་པའི་རིགས་པའི་རྣམ་གྲངས་མི་འདྲ་བ་
གཞན་རྣམས་ལ་མེད་པས་དངོས་སུ་ མ་གསུངས་པ་ཡིན་ནམ་ སྙམ་
མོ། ། །
གཉིས་པ་རྒྱས་པར་བཤད་པ་ལ་བཅུ་གསུམ་ལས། དང་བོ་
རྫས་ལྡོག་གི་རྣམ་གཞག་བཤད་པ་ལ། སོ་སོའི་མཚན་ཉིད་བཤད་དེ་
མདོར་བསྟན་པ། མཚན་གཞི་རྒྱས་པར་བཤད་པ་གཉིས། དང་
བོ་ལ། སོ་སོའི་མཚན་ཉིད་ཀྱི་ཟུར་དང་བོ་གཉིས་སོ་སོར་བཤད་པ་
དང༌། ཟུར་གསུམ་པ་ཕྱོགས་གཅིག་ཏུ་བཤད་པ་གཉིས། དང་བོ་
ལ་བཞི་ལས། དང་བོ་རྫས་ཆོས་དང༌། དེའི་རྫས་མཐུན་གཉིས་ཀྱི་
ཟུར་དང་བོ་གཉིས་ལྷན་ཅིག་ཏུ་བཤད་པ་ནི། རྫས་ཆོས་དེ་དང་ཉེ་
དང་བཅས། ། ཁྱོད་ཁྱོད་ཁྱོད་མིན་ཁྱོད་མ་ཡིན། ། ཞེས་བྱུང༌། དེ་
གཉིས་ཀྱི་ཟུར་དང་བོ་གཉིས་ནི། ཁྱོད་ཁྱོད་རང་ཡིན་ཁྱོད་མ་ཡིན་
པ་ཁྱོད་མ་ཡིན་པའོ། ། གཉིས་པ་རང་ཡིན་ལྡོག་ཆོས་སམ་རང་ཉིད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 261 །
ལྡོག་ཆོས་ཉེ་དང་བཅས་པའམ་རྫས་མཐུན་དང་བཅས་པ་ནི། རང་
ཡིན་ལྡོག་ཆོས་ཉེ་དང་བཅས། ། ཁྱོད་ཁྱོད་ཁྱོད་མ་ཡིན་ཡང་ཁྱོད། །
ཅེས་བྱུང་། དེ་གཉིས་ནི། ཁྱོད་ཁྱོད་རང་ཡིན། ཁྱོད་མ་ཡིན་པ་
ཁྱོད་ཡིན་པའོ། །གསུམ་པ་རང་མ་ཡིན་པའི་ལྡོག་ཆོས་རྗེས་མཐུན་
དང་བཅས་པ་ནི། རང་མིན་ལྡོག་ཆོས་ཉེ་དང་བཅས། །ཁྱོད་ཁྱོད་
མ་ཡིན་ཁྱོད་མིན་ཡང་། ། ཁྱོད་མ་ཡིན་པའི་ཁྱད་ཆོས་གནས། ། ཞེས་
བྱུང་། དེ་གཉིས་ནི། ཁྱོད་ཁྱོད་རང་མ་ཡིན། ཁྱོད་མ་ཡིན་པ་
ཁྱོད་མ་ཡིན་པའི་ཁྱད་ཆོས་ཅན་ནོ། །བཞི་བ་རྫས་ལྡོག་དང་བོ་གསུམ་
གང་ལ་མི་ཉེ་བའི་ལྡོག་ཆོས་ཕུང་སུམ་ཙམ་པོ་བ་རྗེས་མཐུན་དང་་
བཅས་པ་ནི། དེ་གསུམ་གང་ལ་མི་ཉེ་བ། །ཁྱོད་ཁྱོད་མིན་ལ་ཁྱོད་མ་
ཡིན། །ཁྱོད་ཡིན། ཞེས་བྱུང་། དེ་གཉིས་ནི། ཁྱོད་ཁྱོད་རང་མ་
ཡིན། ཁྱོད་མ་ཡིན་པ་ཁྱོད་ཡིན་པའོ། ། རྒྱས་བཤད་དང་བསྟུན་ན་
འདིར་ལྡོག་ཆོས་ཕུང་སུམ་ཙམ་པོ་བ་རང་ཉིད་ལས་རྗེས་མཐུན་གྱི་
མཚན་ཉིད། ཚིག་ཟིན་ལ་མ་ཐོན་སྙམ་ཡང་། སྤྱིར་མཚན་ཉིད་དེ་
ལྟར་ཐོབ་པས་བཤད་དོ། ། གཉིས་པ་ཟུར་གསུམ་པ་ལྷན་ཅིག་བཤད་
པ་ནི། སོ་སོའི་སྒྲུབ་བྱེད་ནི། མཚན་གཞི་གང་ཡིན་དེའི་ལྡོག་
པ། ། དེ་མ་ཡིན་དང་འགལ་བའོ། །ཞེས་བྱུང༌། རྫས་ལྡོག་བརྒྱད་
དམ་བདུན། སོ་སོའི་སྒྲུབ་བྱེད་དམ། སོ་སོར་སྦྱར་ན་རང་རང་གི་
མཚན་གཞི་གང་ཡིན་པ་དེའི་ལྡོག་པ་དེ་མ་ཡིན་པ་དང་འགལ་བའོ། །
དཔེར་ན་རྫས་ཆོས་ལྟ་བུ་ལ་མཚོན་ན་ཁྱོད་ཀྱི་ལྡོག་པ་རྫས་ཆོས་མ་ཡིན་



262 ་་་་གནའ་དཔེ་གཅེས་བསྡུས་དཔེ་ཚོགས།
པ་དང་འགལ་བ་ཞེས་བཤད་དགོས་པས། དེ་ལྟར་ན་ཁྱོད་གཞི་གྲུབ་
ཅེས་པའི་ཟུར་དང་བོ་མི་དགོས་པར་ཟུར་གསུམ་པོ་འདིས་ཆོག་སྟེ།
ཁྱོད་ཀྱི་ལྡོག་པ་དེ་མ་ཡིན་པ་དང་འགལ་བ་ཡིན་ན་གཞི་གྲུབ་དགོས་
པའི་ཕྱིར་རོ། །གཉིས་པ་རྒྱས་པར་བཤད་པ་ལ་བདུན་ལས། དང་བོ་
རྫས་ཆོས་ལ་མཚན་གཞིའི་ཁྱབ་པ་བསྟན་པ་དང༌། རྐྱང་བ་བཤད་
པ་གཉིས། དང་བོ་ནི། གཞི་དེ་ཡོད་ན་ཡོད་རྟོགས་དང༌། །མེད་
ན་མེད་རྟོགས་ཚད་མ་ཀུན། །དེ་དང་འགལ་བ་ཐ་དད་ཀུན། །དགག་
གཞི་ཅན་གྱི་ཆོས་ལ་ནི། ། ཁྱབ་བྱ་འབྲེལ་བ་ལྟོས་པ་ཀུན། ། དངོས་པོ་
ཡིན་ན་རྒྱུ་འབྲས་ཀུན། ། ཁོ་ཁོ་ཡིན་པའི་ཆོས་རྣམས་ཀྱི། ། ལྡོག་པ་
དང་འགལ་མ་ལུས་ཀུན། །ཡོད་མེད་ཀུན་དང་ཐ་དད་དུ། །གྱུར་པའི་
སྒྲུབ་པ་ ཐམས་ ཅད་དང༌། ། ཡོད་མེད་ཀུན་ གྱི་རྗོད་བྱེད་སྒྲ། ། དེ་་་
རྣམས་ཞེས་བརྗོད་སྒྲ་ལ་ སོགས། ། རྫས་ཆོས་ཡིན་པའི་ཆོས་རྣམས་
ལ། ། དེ་མིན་ཡོད་ན་དེ་དག་ཀུན། ། རྫས་ཆོས་སུ་ནི་ངེས་པ་ཡིན། །
ཞེས་བྱུང༌། དེ་ཡང་གཞི་དེ་ཡོད་པ་ཡིན་ན། ཁྱོད་ཡོད་པར་རྟོགས་
པའི་ཚད་མ་རྫས་ཆོས་སུ་ངེས་པ་སྟེ་རྗེས་ཆོས་ཡིན་པས་ཁྱབ། དེ་
བཞིན་དུ་མེད་པ་ཡིན་ན་ ཁྱོད་མེད་པར་རྟོགས་ པའི་ཚད་མ་དང་།
ཁྱོད་དང་འགལ་བ་དང་། ཁྱོད་དང་ཐ་དད་ཀུན་ཏེ་རེ་རེ་ནས་རྫས་
ཆོས་ཡིན་པས་ཁྱབ། དགག་གཞི་ཅན་གྱི་ཆོས་ཡིན་ན་ཁྱོད་ཀྱི་ཁྱབ་
བྱའམ་ འབྲེལ་ བའམ་ ལྟོས་ པ་ རྣམས་ རྫས་ ཆོས་ ཡིན་ པས་ ཁྱབ།
འདིའི་ཁྱབ་བྱ་འབྲེལ་བ་ལྟོས་པ་གསུམ་མིང་ཐ་དད་ཙམ་ལས་དོན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 263
གཅིག་སྟེ། སྡེ་བདུན་ཡིད་ཀྱི་མུན་སེལ་ལས། ་ཁྱབ་བྱའི་མཚན་ཉིད་
འབྲེལ་བ་དང་གཅིག ཅེས་གསུངས་པའི་ཕྱིར། དངོས་པོ་ཡིན་
ན། ཁྱོད་ཀྱི་རྒྱུ་དང་འབྲས་བུ་རེ་རེ་ནས་རྫས་ཆོས་ཀྱིས་ཁྱབ།། ཁྱོད་
ཁྱོད་རང་ཡིན་པར་གྱུར་པའི་ཆོས་ཡིན་ན། ཁྱོད་ཀྱི་ལྡོག་པ་དང་
འགལ་བ་རྫས་ཆོས་ཡིན་པས་ཁྱབ། ཡོད་མེད་གང་རུང་ཡིན་ན།
ཁྱོད་དང་ཐ་དད་དུ་གྱུར་པའི་སྒྲུབ་པ་རྫས་ཆོས་ཡིན་པས་ཁྱབ། དེ་
ཡིན་ན་ཁྱོད་རྗོད་བྱེད་ཀྱི་སྒྲ་དང་ཁྱོད་ཞེས་བརྗོད་པའི་སྒྲ་རེ་རེ་ནས་
རྫས་ཆོས་ཡིན་པས་ཁྱབ། ཁྱོད་མ་ཡིན་པ་ཡོད་པའི་རྫས་ཆོས་ཡིན་
ན། ཁྱོད་མ་ཡིན་པ་རྫས་ཆོས་ཡིན་པས་ཁྱབ་ཅེས་པའོ། །རྫས་ཆོས་
ཡིན་ན་ཁྱོད་མ་ཡིན་པ་རྫས་ཆོས་ཡིན་པས་མ་ཁྱབ་སྟེ། ཤེས་བྱ་མ་
ཡིན་པ་རྫས་ཆོས་མ་ཡིན་པའི་ཕྱིར་རོ། །འདི་ལ་ཁ་ཅིག་ན་རེ། ་ བུམ་
པ་མ་ཡིན་པ་ རྫས་ཆོས་ ཡིན་ པར་ ཐལ། ཁྱབ་ པ་ ཕྱི་མ་དེའི་ ཕྱིར།
འདོད་ན། བུམ་པ་མ་ཡིན་པ་ཆོས་ཅན། ཁྱོད་མ་ཡིན་པ་ཁྱོད་མ་
ཡིན་ པར་ ཐལ། ་ཁྱོད་ རྫས་ ཆོས་ ཡིན་ པའི་ ཕྱིར། འདོད་ ན།
བུམ་པ་མ་ཡིན་པ་མ་ཡིན་པ་བུམ་པ་ཡིན་པར་ཐལ། དེ་བུམ་པ་མ་
ཡིན་ པ་ མ་ ཡིན་ པའི་ ཕྱིར་ ཟེར་ ན་ འདི་ ལྟར་ ན་ འདོད་ དགོས་ ཏེ།
བུམ་པ་ཡིན་པ་བུམ་པ་ཡིན་པའི་ཕྱིར། ཁྱབ་སྟེ། རང་རེའི་མཐའ་
དཔྱོད་ལས་རང་ཉིད་ལྡོག་ཆོས་མ་ཡིན་པ་མ་ཡིན་པ་རང་ཉིད་ལྡོག་
ཆོས་མ་ཡིན་པ་ཡིན་པར་ཐལ། རང་ཉིད་ལྡོག་ཆོས་ཡིན་པ་རིང་
ཉིད་ལྡོག་ཆོས་མ་ཡིན་པ་ཡིན་པའི་ཕྱིར། ཞེས་པ་དང་རིགས་པ་



264
གནའ་དཔེ་གཅེས་བསྡུས་དཔེ་ཚོགས།
མགོ་མཚུངས་ལ་རྗེའི་ཚད་མའི་ལམ་བསྒྲིགས་དང༌། རྣམ་འགྲེལ་
ཐར་ལམ་གསལ་བྱེད་ཚད་མ་རིགས་རྒྱན་རྣམས་ལས། བུམ་པ་མ་
ཡིན་པ་ལས་ལོག་པ་བུམ་པའི་དོན་མཚན་གྱི་གཞན་སེལ་དང་བུམ་པ་
ཡིན་པར་གསུངས་པའི་དགོངས་པའང་ཡིན་པའི་ཕྱིར་སྙམ་མོ། །འོ་
ན་ཡིག་ཆར་དངོས་པོ་མ་ཡིན་པ་ལས་ལོག་པ་རྟག་པར་གསུངས་པ་
དང་། ཁྱོད་མ་ཡིན་པ་རྟག་པ་ཡིན་པར་ཐལ། ཁྱོད་མ་ཡིན་པ་
ཡོད་པའི་ཕྱིར་གསུངས་པ་སོགས་མི་འཐད་དམ་ཟེར་ན། དེ་ནི་རྣམ་
འགྲེལ་ ཊིཀ་ཆེན་ རིགས་ པའི་ རྒྱ་ མཚོ་ ལས། དོན་ གྱི་ སེལ་ བ་ ནི།
ཞེས་པ་ནས། དཔེར་ན་བུམ་པ་མ་ཡིན་པ་ལས་ལོག་པ་ཡིན། བུམ་
པ་ཡང་ཡིན་པའི་ཚོགས་པ་ལྟ་བུའོ། ། ཞེས་གསུངས་པའི་ལུང་དང་
རིགས་པའང་བུམ་པ་མ་ཡིན་པ་ལས་ལོག་པ་རྟག་པ་མིན་ན་བུམ་པ་
དང་ཐ་དད་ལས་ལྡོག་པ་དང་། བུམ་པའི་ལྡོག་པ་སོགས་ཀྱང་བུམ་
པར་ ཐལ་ ལ་རྟོག་པས་བཏགས་ཙམ་ མ་ ཡིན་ པར་འགྱུར་བ་ སོགས་
སོ། ། སྔོན་ཁྲི་ཆེན་ངག་དབང་བཀྲ་ཤིས་དཔལ་བཟང་བོས་འཛིན་གྲྭ་
སོ་སོ་ལ་ཚིག་བཞག་མི་འདྲ་བ་བཏངས་པས་བསྡུས་གྲྭ་མི་འདྲ་བ་སུམ་
ཅུ་ཡོད་པར་འཛིན་གྲྭ་སོ་སོར་ངེད་ཀྱི་བསྡུས་གྲྭ་ལྟར་ན་འདི་ལྟར་ཡིན་
ཞེས་ཁས་ལེན་མི་འདྲ་བ་བྱུང་བ་ལྟར་ཐམས་ཅད་ལྟ་བ་དབུ་མར་་
འཇུག་པའི་རིགས་པའི་འཕྲུལ་ཡིན་པས་འདི་མཐའ་གཅིག་ཏུ་འཐད་
འདི་མི་འཐད་ཅེས་ཆོས་སྤོང་གི་ལས་བསགས་མི་རུང་བས་བུམ་པ་མ་
ཡིན་པ་ལས་ལོག་པ་དང༌། བུམ་པ་མ་ཡིན་པ་མ་ཡིན་པ་ལྟ་བུའི་རང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 265
ལྡོག་ཁས་ལེན་དུ་སོང་ན་རྟོག་པས་བཏགས་ཙམ་ཡིན་པས་རྟག་པ་
དང༌། གཞི་ལྡོག་བུམ་པ་ ཡིན་པའམ་བུམ་པ་ སོང་ན་བུམ་པར་་་་
འཇོག་དགོས་ལ་གཉིས་ཀར་གོ་བ་ལེན་ཚུལ་ཁྱད་པར་བ་རེ་ཡོད་ཀྱང་།
ཆོས་གྲྭའི་སྐབས་མཐའ་དཔྱོད་དང་མཐུན་པ་གལ་ཆེའོ། །ཡང་ཁོ་ན་
རེ། རྫས་ཆོས་དང་འགལ་བ་མ་ཡིན་པ་ཆོས་ཅན། ཁྱོད་མ་ཡིན་པ་
རྫས་ཆོས་ཡིན་པར་ཐལ། ཁྱོད་ཁྱོད་མ་ཡིན་པ་ཡོད་པའི་རྫས་ཆོས་
ཡིན་པའི་ཕྱིར། འདོད་མི་ནུས་ཏེ། རྫས་ཆོས་དང་འགལ་བ་མ་
ཡིན་པ་མ་ཡིན་པ་རྫས་ཆོས་ཀྱི་རྫས་མཐུན་ཡིན་པའི་ཕྱིར། དེར་
ཐལ། རྫས་ཆོས་དང་འགལ་བ་རྫས་ཆོས་ཀྱི་རྫས་མི་མཐུན་ཡིན་པའི་
ཕྱིར། མཐའ་དཔྱོད་ན་གསལ་ལོ། ། ཕྱི་མ་འདི་ནི་དེ་ཡིན་ན་རྫས་
ཆོས་ཀྱི་མཚན་ཉིད་ཀྱི་ཟུར་དང་བོ་གཉིས་ཚང་དགོས་པའི་དོན་ནོ། །
གཉིས་པ་ཁྱད་པར་གཞན་དང་མ་སྦྱར་བའི་རྐྱང་བ་བཤད་པ་
ནི། ཤེས་བྱ་དངོས་པོ་སྒྲུབ་པ་སོགས། ། རྐྱང་བ་སློབ་དཔོན་ངག་
ལས་ཤེས། །ཞེས་བྱུང་། ཤེས་བྱ་དང་དངོས་བོ་དང་སྒྲུབ་པ་སོགས་
རྫས་ཆོས་ཀྱི་མཚན་གཞི་རྐྱང་བ་རྣམས་ནི་སློབ་དཔོན་རྣམས་ཀྱི་ངག་
ལས་ཤེས་སླའོ། །འདིས་ནི་སྔ་མའི་ཁྱབ་པ་སྦྱར་ཚུལ་དེ་ནི་སློབ་དཔོན་
གང་ཡིན་གྱི་ངག་ལས་ མི་ ཐོན་པས་ གསལ་བར་བྱས་ཞེས་སྔ་མའི་་་༌
དགོས་པའང་བསྟན་ཏོ། །གཉིས་པ་རང་ཉིད་ལྡོག་ཆོས་ལ་ཡང་སྔ་མ་
ལྟར་གཉིས་ལས་དང་བོ་ཁྱབ་པ་བསྟན་པ་ནི། ཡོད་པ་རྣམས་དང་
ཐ་དད་དང་། ། དེ་དང་ཕན་ཚུན་ཐ་དད་དང༌། ། ཁྱབ་བྱེད་འབྲེལ་



266 ་
གནའ་དཔེ་གཅེས་བསྡུས་དཔེ་ཚོགས།
ཡུལ་ལྟོས་ཡུལ་ཀུན། ། དགག་གཞི་མེད་པའི་ཆོས་ཀྱི་སྟེང༌། ། ཁྱབ་བྱ་
འབྲེལ་བ་ལྟོས་པ་ ཀུན། ། ཡོད་མེད་ཀུན་དང་ཐ་དད་དང་། ། རྟོག་
པའང་ཡིན་པའི་གཞི་མཐུན་ཀུན། ། ཡོད་དང་ཕན་ཚུན་ཐ་དད་་་་་
དང༌། །དེ་ཡི་གཞི་མཐུན་ཐམས་ཅད་དང༌། ། མེད་པ་རྣམས་དང་མ་
འབྲེལ་བ། ། དེ་དང་ཕན་ཚུན་ཐ་མི་དད། ། རང་མིན་ལྡོག་ཆོས་ཡིན་
རྣམས་ལ། ། དེ་མིན་ཡོད་ན་དེ་དག་ཀུན། ། རང་ཡིན་ལྡོག་ཆོས་ཡིན་
པར་ངེས། །ཞེས་བྱུང་། ། དེ་ནི་ཡོད་པ་ཡིན་ན། ཁྱོད་དང་ཐ་དད་
དང་ཁྱོད་དང་ཕན་ཚུན་ཐ་དད་རེ་རེ་ནས་རང་ཉིད་ལྡོག་ཆོས་ཡིན་
པས་ཁྱབ། ཡོད་པ་ཡིན་ན་ཁྱོད་ཀྱི་ཁྱབ་བྱེད་དང་འབྲེལ་ཡུལ་དང་
ལྟོས་ཡུལ་གསུམ་པོ་རེ་རེ་ནས་རང་ཉིད་ལྡོག་ཆོས་ཡིན་པས་ཁྱབ་སྟེ།
སྐབས་འདིའི་ཁྱབ་བྱེད་འབྲེལ་ཡུལ་ལྟོས་ཡུལ་རྣམས་དོན་གཅིག་ཡིན་
པའི་ཕྱིར་ཏེ། སྡེ་བདུན་ཡིད་ཀྱི་མུན་སེལ་ལས། ཁྱབ་བྱེད་ཀྱི་
མཚན་ཉིད། ཆོས་དེ་ཁྱོད་ལས་ཐ་དད། ཁྱོད་བཀག་ན་ཆོས་དེ་
ཁེགས་པ་ཞེས་གསུངས་པའི་ཕྱིར། དཔེར་ན། དགག་གཞི་ཅན་
བུམ་པ་ལྟ་བུའི་འབྲེལ་ཡུལ་ཆོས་ཅན། རང་ཉིད་ལྡོག་ཆོས་ཡིན་པར་
ཐལ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་ཡིན། ཁྱོད་ཀྱི་
ལྡོག་པ་རང་ཉིད་ལྡོག་ཆོས་མ་ཡིན་པ་དང་འགལ་བ་ཡིན་པའི་ཕྱིར།
དང་བོ་གྲུབ་སྟེ། བུམ་པ་དེ་རང་གི་འབྲེལ་ཡུལ་དང་འབྲེལ་བ་ཡིན་
པའི་ཕྱིར་ཏེ། རང་གི་སྤྱི་དང་རང་གི་ལྡོག་པ་སོགས་དང་འབྲེལ་བ་
ཡིན་པའི་ཕྱིར་རོ། །གཉིས་པ་གྲུབ་སྟེ། བུམ་པ་རང་གི་འབྲེལ་ཡུལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 267 །
མ་ཡིན་པ་དང་འབྲེལ་བ་ཡིན་པའི་ཕྱིར། དེར་ཐལ། རང་གི་
འབྲེལ་ཡུལ་མ་ཡིན་པའི་བྱེ་བྲག་ཡིན་པའི་ཕྱིར་རོ། །གོང་གི་སྡེ་བདུན་
གྱི་དོན་ལ། ཁ་ཅིག་ན་རེ། རྟག་པ་ཆོས་ཅན། དངོས་པོའི་ཁྱབ་
བྱེད་ཡིན་པར་ཐལ། དངོས་པོ་ཁྱོད་དང་ཐ་དད། ཁྱོད་བཀག་ན་
དངོས་ པོ་ ཁེགས་ པའི་ ཕྱིར་ ཟེར་ ན་ མ་ ཁྱབ་ སྟེ། རྩ་ ཤེས་ ལས།
བདག་ཉིད་ཡོད་པ་མ་ཡིན་ན། །བདག་གི་ཡོད་པ་ག་ལ་འགྱུར། །
ཞེས་གསུངས་པ་ལྟར། སྤྱི་ཁེགས་སྟོབས་ཀྱིས་བྱེ་བྲག་ཁེགས་པའམ་
ཁྱད་གཞི་ཁེགས་སྟོབས་ཀྱིས་ཁྱད་ཆོས་ཁེགས་པ་ལྟ་བུ་ཞིག་དགོས་པའི་
ཕྱིར་རོ། ། དགག་གཞི་མེད་པའི་ཆོས་ཡིན་ན། ཁྱོད་ཀྱི་ཁྱབ་བྱ་་་
འབྲེལ་བ་ལྟོས་པ་གསུམ་རེ་རེ་ནས་རང་ཉིད་ལྡོག་ཆོས་ཡིན་པས་ཁྱབ་
སྟེ། དཔེར་ན། དངོས་པོ་ལྟ་བུ་རང་དང་འབྲེལ་བ་ རང་དང་
འབྲེལ་བ་ཡིན་ལ་རང་དང་འབྲེལ་བ་མ་ཡིན་པ་ཡང་རང་དང་འབྲེལ་
བ་ཡིན་པའི་ཕྱིར་རོ། ། དགག་གཞི་ཅན་བུམ་པ་ལྟ་བུ་རང་ལ་ལྟོས་པ་
མ་ཡིན་པ་རང་ལ་ལྟོས་པ་མ་ཡིན་ཏེ། རང་མེད་ན་རང་ལ་ལྟོས་པ་མ་
ཡིན་པ་མེད་པས་མ་ཁྱབ་པའི་ཕྱིར་རོ། །ཡོད་མེད་གང་རུང་ཡིན་ན།
ཁྱོད་དང་ཐ་དད་ཡང་ཡིན། རྟག་པའང་ཡིན་པའི་གཞི་མཐུན་རང་
ཉིད་ལྡོག་ཆོས་ཡིན་པས་ཁྱབ། ཡོད་པ་ཡིན་ན་ཁྱོད་དང་ཕན་ཚུན་
ཐ་དད་ཡང་ཡིན། རྟག་པའང་ཡིན་པའི་གཞི་མཐུན་རང་ཡིན་ལྡོག་
ཆོས་ཡིན་པས་ཁྱབ། འདི་ལ་དཔར་མར་ ཐ་དད་དང་ཞེས་པ་མ་
དག་ སྟེ། ཡོད་ པ་ དང༌ ཐ་ དད་ གོང་ དུ་ གསུངས་ ཟིན་ པའི་ ཕྱིར།



268
གནའ་དཔེ་གཅེས་བསྡུས་དཔེ་ཚོགས།
ཐམས་ཅད་ཅེས་པ་ཡིན་ནོ། ། ཁྱབ་མཐའ་འདི་གཉིས་ལ་ཡོད་པར་
རྟོགས་པའི་ཚད་མ་མི་རྟག་པ་དང་སྒྲ་མི་རྟག་པ་སོགས་ཆོས་ཅན།
ཁྱོད་དང་ཐ་དད་ཀྱང་ཡིན། རྟག་པ་ཡིན་པའི་གཞི་མཐུན་ཡོད་པར་
ཐལ། གཞི་མཐུན་དེ་ལྡོག་ཆོས་ཡིན་པའི་ཕྱིར་ཟེར་ན། དེ་སྒྲ་སྦྱར་
ནས་འདོད་ལན་འདེབས་ལ། སྒྲ་དེ་མི་རྟག་པ་ཆོས་ཅན་ཟེར་ན་དེ་
སྒྲ་བསལ་ནས་འདོད་ལན་འདེབས། སྒྲ་ཆོས་ཅན། མི་རྟག་པ་དེ་
དང་ཐ་དད་ཀྱང་ཡིན། རྟག་པ་ཡིན་པའི་གཞི་མཐུན་མ་ཡིན་པར་
ཐལ། དངོས་པོ་ཡིན་པའི་ཕྱིར་ཟེར་བ་ལ་སྒྲ་དེ་མི་རྟག་པ་དང་ཐ་
དད་ཀྱང་ཡིན་རྟག་པ་ཡིན་པའི་གཞི་མཐུན་མ་ཡིན་པར་འདོད་ཅེས་
དེ་སྒྲའི་ནུས་པ་གང་ལ་འཇུག་པ་དེ་སྦྱར་ནས་ལན་འདེབས་དགོས་
སོ། །མེད་པ་ཡིན་ན་ཁྱོད་དང་མ་འབྲེལ་བ་དང་ཁྱོད་དང་ཕན་ཚུན་ཐ་
མི་དད་རེ་རེ་ནས་རང་ཉིད་ལྡོག་ཆོས་ཡིན་པས་ཁྱབ། རང་མ་ཡིན་
པའི་ལྡོག་ཆོས་ཡིན་ན། ཁྱོད་མ་ཡིན་པ་རང་ཉིད་ལྡོག་ཆོས་ཡིན་
པས་ཁྱབ། འདི་ལ་རང་མིན་ལྡོག་ཆོས་ཡིན་རྣམས་ལ། །ཞེས་པ་མ་
དག་སྟེ། རང་ཉིད་ལྡོག་ཆོས་ཡིན་ན། ཁྱོད་མ་ཡིན་པ་ཁྱོད་ཁྱོད་
རང་མ་ཡིན་པས་ཁྱབ་པའི་ཕྱིར་རོ། །ཡང་ཁོ་ན་རེ། རང་མ་ཡིན་
པའི་ལྡོག་ཆོས་ཡིན་ན། ཁྱོད་མ་ཡིན་པ་ཡོད་པས་མ་ཁྱབ་པར་ཐལ།
དེ་མིན་ཡོད་ན་དེ་དག་ཀུན། ། ཞེས་དེ་མིན་ཡོད་པ་ དམིགས་ཀྱིས་་
བཀར་བའི་ཕྱིར་ཟེར་ན། དེ་ནི་སྡེབ་སྦྱོར་གྱི་དབང་གིས་ཡིན་བྱས་
ན་ཆོག་གམ་སྙམ་ཡང་དེ་ལ་རང་ཉིད་ལྡོག་ཆོས་དང་རང་ཉིད་ལྡོག་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 269
ཆོས་ཀྱི་རྫས་མཐུན་གང་རུང་ཆོས་ཅན། ཁྱོད་མ་ཡིན་པ་རང་ཉིད་
ལྡོག་ཆོས་ཡིན་པར་ཐལ། ཁྱོད་རང་མ་ཡིན་པའི་ལྡོག་ཆོས་ཡིན་པའི་
ཕྱིར། འདོད་མི་ནུས་ཏེ། ཁྱོད་མ་ཡིན་པ་རང་ཉིད་ལྡོག་ཆོས་ཀྱི་
རྫས་མཐུན་གྱི་རྫས་མཐུན་ཡིན་པའི་ཕྱིར། གཞན་ཡང་། རང་
ཉིད་ལྡོག་ཆོས་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། ཁྱོད་མ་ཡིན་པ་རང་ཉིད་ལྡོག་ཆོས་ཀྱི་རྫས་མཐུན་ཡིན་
པའི་ ཕྱིར། འདི་དག་ མཐའ་ དཔྱོད་ ན་ གསལ་ ལོ། ། ཡང་ དེ་ལ།
ཁྱོད་ཁྱོད་རང་མ་ཡིན་པ་ཆོས་ཅན། ཁྱོད་མ་ཡིན་པ་རང་ཉིད་ལྡོག་
ཆོས་ཡིན་པར་ཐལ། ཁྱོད་རང་མ་ཡིན་པའི་ལྡོག་ཆོས་ཡིན་པའི་ཕྱིར།
འདོད་ན། ཁྱོད་ཁྱོད་རང་མ་ཡིན་པ་མ་ཡིན་པ་རང་ཉིད་ལྡོག་ཆོས་
མ་ཡིན་པར་ཐལ། ཁྱོད་ཁྱོད་རང་རང་ཉིད་ལྡོག་ཆོས་མ་ཡིན་པའི་
ཕྱིར། དེར་ཐལ། ཁྱོད་ཁྱོད་རང་རྫས་ཆོས་ཡིན་པའི་ཕྱིར། མ་
གྲུབ་ ན། ཁྱོད་ཁྱོད་རང་ཆོས་ཅན། རྫས་ ཆོས་ ཡིན་ པར་ ཐལ།
ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མིན། ཁྱོད་ཀྱི་ལྡོག་པ་
རྫས་ཆོས་མ་ཡིན་པ་དང་འགལ་བ་ཡིན་པའི་ཕྱིར། རྟགས་དང་བོ་
མ་གྲུབ་ན། ཁྱོད་ཁྱོད་རང་མ་ཡིན་པ་མ་ཡིན་པ་ཁྱོད་ཁྱོད་རང་མ་
ཡིན་པར་ཐལ། ཁྱོད་ཁྱོད་རང་ཁྱོད་ཁྱོད་རང་མ་ཡིན་པའི་ཕྱིར།
འདོད་ན། ཁྱོད་ཁྱོད་རང་མ་ཡིན་པ་རང་མ་ཡིན་པའི་ལྡོག་ཆོས་མ་
ཡིན་པར་ཐལ་ལོ། ། རྟགས་གཉིས་པ་མ་གྲུབ་ན། ཁྱོད་ཁྱོད་རང་མ་
ཡིན་པ་ཆོས་ཅན། ཁྱོད་ཁྱོད་རང་མ་ཡིན་པར་ཐལ། ཁྱོད་རང་མ་



270་
གནའ་དཔེ་གཅེས་བསྡུས་དཔེ་ཚོགས།
ཡིན་པའི་ལྡོག་ཆོས་ཡིན་པའི་ཕྱིར་དང་། དེ་ལ་འདོད་ལན་བཏབ་
པས་ཁྱོད་ཁྱོད་རང་མ་ཡིན་པ་ཁྱོད་ཁྱོད་རང་མ་ཡིན་པ་མ་ཡིན་པར་
འདོད་ཅེས་རྩི་རིགས་ཤིང་འདོད་ལན་ཡང་ཐེབས་པའི་ཕྱིར། དེ་ལ་
ཁྱོད་ཁྱོད་རང་མ་ཡིན་པ་ཁྱོད་ ཁྱོད་རང་ མ་ ཡིན་ པ་ཡིན་པར་ ཐལ།
ཁྱོད་ཁྱོད་རང་མ་ཡིན་པ་ཁྱོད་ཁྱོད་རང་མ་ཡིན་པའི་ཕྱིར་ན་མ་ཁྱབ།
འོ་ན། ཁྱོད་རང་ལ་ཤེས་བྱ་ཆོས་ཅན། ཕྱ་ལེ་བ་མ་ཡིན་པ་ཡིན་
པར་ཐལ། ཕྱ་ལེ་བ་མ་ཡིན་པའི་ཕྱིར། ཁྱབ་པ་འགྲིག དེས་ན་
ཤེས་བྱ་ཕྱ་ལེ་བ་ཡིན་མིན་གང་རུང་ཡིན་ནམ་མིན་ཞེས་དྲིས་ན་ཤེས་བྱ་
ཕྱ་ལེ་བ་མིན་ཟེར་དགོས་པ་ལྟར། ཁྱོད་ཁྱོད་རང་མ་ཡིན་པ་ཁྱོད་
ཁྱོད་རང་ཡིན་མིན་གང་རུང་མ་ཡིན་པར་ཐལ། ཁྱོད་ཁྱོད་རང་ཡིན་
པ་མ་ཡིན་པ་གང་ཞིག མ་ཡིན་པ་མ་ཡིན་པའི་ཕྱིར་ན་མ་ཁྱབ་བོ། །
ཡང་དེ་ལ་ཁོ་ན་རེ། ཁྱོད་ཁྱོད་རང་རྫས་ཆོས་ཡིན་པ་མི་འཐད་པར་
ཐལ། མཐའ་དཔྱོད་ལས། ཁ་ཅིག་ན་རེ། ཁྱོད་ཁྱོད་རང་མ་
ཡིན་པ་རང་མ་ཡིན་པའི་ལྡོག་ཆོས་ཡིན་ལ། ཁྱོད་ཁྱོད་རང་རྫས་
ཆོས་ཡིན་ཟེར་ན། ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་
ཁྱོད་ཁྱོད་རང་ཆོས་ཅན། ཁྱོད་མ་ཡིན་པ་ཁྱོད་མ་ཡིན་པར་ཐལ།
ཁྱོད་རྫས་ཆོས་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས་ཁྱོད་ཁྱོད་རང་མ་ཡིན་པ་ཡིན་པར་འདོད་ཟེར་
ན་དངོས་འགལ་དུ་འགྲོ་བའི་དོན་ཡིན་གྱི་རྫས་ཆོས་མ་ཡིན་པར་་་་
གསུངས་པ་མིན་ནོ། །དེ་བཞིན་དུ་བུམ་པའི་སྤྱི་དང་ཁྱོད་ཁྱོད་རང་མ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 271
ཡིན་པ་གང་རུང་ཡང་ཁྱོད་ཁྱོད་རང་མིན་ཀྱང་། ཁྱོད་ཁྱོད་རང་མ་
ཡིན་པའང་མིན་ཟེར་དགོས་ཏེ། བུམ་པའི་སྤྱི་དང་ཁྱོད་ཁྱོད་རང་མ་
ཡིན་པ་གང་རུང་བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་
མ་ཡིན་པའི་ཕྱིར། བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་
རུང་ཆོས་ཅན་ཟེར་ན། ཁྱོད་སྒྲའི་ནང་དུ་རྩོད་གཞི་ཡོད་དགོས་པས་
ཁྱོད་བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་མ་ཡིན་པར་
ཐལ་ཟེར་ན། འདོད་ལན་ཐེབས་ཚུལ་ཡིག་ཆ་ལྟར་བུམ་པའི་སྤྱི་དང་
ཁྱོད་ཁྱོད་རང་མ་ཡིན་པ་གང་རུང་བུམ་པའི་སྤྱི་དང་བུམ་པའི་སྤྱི་དང་
ཁྱོད་ཁྱོད་རང་མ་ཡིན་པ་གང་རུང་བུམ་པའི་སྤྱི་དང་ཁྱོད་ཁྱོད་རང་མ་
ཡིན་པ་གང་རུང་མ་ཡིན་པར་འདོད་ཅེས་རྩི་རིགས་ཤིང་འདོད་ལན་
ཡང་ཐེབས་ཏེ། དེ་འདྲའི་གང་རུང་མ་ཡིན་པ་གང་རུང་ཡིན་པའི་
ཕྱིར། དེར་ཐལ། བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་
རུང་བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་མ་ཡིན་པའི་
ཕྱིར། རྟགས་སྔར་སྒྲུབ་ཟིན་ཏོ། ། དེ་ལ་ཁོ་ན་རེ། བུམ་པའི་སྤྱི་
དང་ཁྱོད་ཁྱོད་རང་མ་ཡིན་པ་གང་རུང་ཆོས་ཅན། - རང་མ་ཡིན་
པའི་ལྡོག་ཆོས་མ་ཡིན་པར་ཐལ། ཁྱོད་མ་ཡིན་པ་ཁྱོད་ཡིན་པའི་
ཕྱིར། མ་གྲུབ་ན། དེ་གང་རུང་མ་ཡིན་པ་ཆོས་ཅན། དེ་གང་
རུང་ཡིན་པར་ཐལ། བུམ་པའི་སྤྱི་ཡིན་པའི་ཕྱིར། མ་གྲུབ་ན།
དེ་གང་རུང་མ་ཡིན་པ་བུམ་པའི་སྤྱི་ཡིན་པར་ཐལ། བུམ་པ་དེའི་བྱེ་
བྲག་ཡིན་པའི་ཕྱིར། མ་གྲུབ་ན། དེར་ཐལ། བུམ་པ་དེ་གང་



272
གནའ་དཔེ་གཅེས་བསྡུས་དཔེ་ཚོགས།
རུང་མ་ཡིན་པ་ཡིན་བུམ་པ་དེ་དང་བདག་གཅིག་ཏུ་འབྲེལ་བུམ་པ་མ་
ཡིན་ཞིང་དེ་གང་རུང་མ་ཡིན་པ་ཡིན་པའི་གཞི་མཐུན་པ་དུ་མ་གྲུབ་
པའི་ཕྱིར་ཟེར་ན། རྟགས་གཉིས་པ་མ་གྲུབ་སྟེ། དེ་མེད་ན་བུམ་པ་
མེད་པས་མ་ཁྱབ་པའི་ཕྱིར། མ་གྲུབ་ན། རྟག་དངོས་གཉིས་ཆོས་
ཅན། དེར་ ཐལ། དེའི་ཕྱིར། མ་ གྲུབ་ ན། དེ་ ཆོས་ ཅན།
བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་མ་ཡིན་པ་མེད་
པར་ཐལ། ཁྱོད་ཁྱོད་རང་མ་ཡིན་པའི་ཕྱིར། ཁྱབ་སྟེ། དེ་
འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་སྤྱི་
དང་རྟག་དངོས་གཉིས་རྟག་དངོས་གཉིས་མ་ཡིན་པ་གང་རུང་མ་ཡིན་
པ་མེད་པར་འདོད་ཅེས་རྩི་རིགས་ཤིང་འདོད་ལན་ཡང་ཐེབས་པའི་
ཕྱིར། མ་གྲུབ་ན། དེ་གང་རུང་མ་ཡིན་པ་མེད་པར་ཐལ། དེ་
གང་རུང་མ་ཡིན་པའི་ཆོས་མེད་པའི་ཕྱིར་ཏེ། བདག་མེད་ཡིན་ན་
བུམ་པའི་སྤྱི་དང་རྟག་དངོས་གཉིས་རྟག་དངོས་གཉིས་མ་ཡིན་པ་གང་
རུང་ཡིན་པས་ཁྱབ་པའི་ཕྱིར། དེར་ཐལ། བདག་མེད་ཡིན་ན་
རྟག་དངོས་གཉིས་རྟག་དངོས་གཉིས་མ་ཡིན་པ་ཡིན་པས་ཁྱབ་པའི་
ཕྱིར། འདི་ལ་སྨྲ་བའི་དབང་ཕྱུག་དཀོན་མཆོག་ཆོས་འཕེལ་བས་ཁོ་
བོ་ཅག་གིས་དེ་ལ་རྟགས་དང་བོ་མ་གྲུབ་ཅེས་ལན་འདེབས་པ་ཡིན་ཏེ་
བུམ་པ་བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་ཡིན་པའི་
ཕྱིར། དེར་ ཐལ། བུམ་ པ་ ཁྱོད་ ཁྱོད་ རང་ མ་ ཡིན་ པའི་ ཕྱིར།
བྱས་པ་ལ་ཁོ་ན་རེ། བུམ་པ་ཁྱོད་ཁྱོད་རང་ཡིན་པར་ཐལ། བུམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 273
པ་བུམ་པ་ཡིན་པའི་ཕྱིར་ཟེར་ན། འོ་ན། ཁྱོད་རང་ལ་བུམ་པ་
ཁྱོད་ཁྱོད་དང་གཅིག་ཡིན་པར་ཐལ། བུམ་པ་བུམ་པ་དང་གཅིག་
ཡིན་པའི་ཕྱིར། ཁྱབ་པ་འགྲིག མི་འདྲ་ཟེར་ན། བློ་ཚེ་ནང་
འགལ་དུ་སོང་། འདོད་ཟེར་ན། བུམ་པ་ཁྱོད་ཁྱོད་དང་ཡིན་ཁྱབ་
མཉམ་ཡིན་པར་ཐལ། འདོད་པའི་ཕྱིར། འདོད་ན། རྟག་པ་
ཆོས་ ཅན། བུམ་ པ་ ཁྱོད་ཡིན་པར་ཐལ། ཁྱོད་ཡིན་པའི་ཕྱིར།
ཁྱབ་པ་ཁས། གསུངས་པ་རིགས་ལམ་ཡ་མཚན་པ་ཡིན་ཀྱང་། དེ་
ལ་འོ་ན། བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་ཁྱོད་
ཁྱོད་རང་མ་ཡིན་པ་ཡིན་པར་ཐལ། བུམ་པ་ཁྱོད་ཁྱོད་རང་མ་ཡིན་
པ་ཡིན་པའི་ཕྱིར། འདོད་ན། མཐའ་དཔྱོད་ལས། བུམ་པའི་
སྤྱི་དང་ཁྱོད་ཁྱོད་རང་མ་ཡིན་པ་གང་རུང་ཁྱོད་ཁྱོད་རང་མ་ཡིན་པ་
ཡིན་པར་ཐལ། བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་
རུང་རང་མ་ཡིན་པའི་ལྡོག་ཆོས་ཡིན་པའི་ཕྱིར་ན་མ་ཁྱབ། ཅེས་
གསུངས་པ་དང་འགལ་ལ། གཞན་ཡང༌། བུམ་པའི་སྤྱི་དང་ཁྱོད་
ཁྱོད་རང་མ་ཡིན་པ་གང་རུང་བུམ་པའི་སྤྱི་དང་ཁྱོད་ཁྱོད་རང་མ་ཡིན་
པ་གང་རུང་ཡིན་པར་ཐལ། དེ་བུམ་པའི་སྤྱི་ཡིན་པའི་ཕྱིར། དེར་
ཐལ། བུམ་པ་དེ་གང་རུང་གི་བྱེ་བྲག་ཡིན་པའི་ཕྱིར། དེར་ཐལ།
བུམ་པ་དེ་གང་རུང་ཡིན། བུམ་པ་དེ་གང་རུང་དང་བདག་གཅིག་
ཏུ་འབྲེལ། བུམ་པ་མ་ཡིན་ཞིང་དེ་གང་རུང་ཡིན་པའི་གཞི་མཐུན་
པ་དུ་མ་གྲུབ་པའི་ཕྱིར། དང་བོ་མ་གྲུབ་ན། བུམ་པ་བུམ་པའི་སྤྱི་



274
གནའ་དཔེ་གཅེས་བསྡུས་དཔེ་ཚོགས།
དང་ཁྱོད་ཁྱོད་རང་མ་ཡིན་པ་གང་རུང་ཡིན་པར་ཐལ། བུམ་པ་
ཁྱོད་ཁྱོད་རང་མ་ཡིན་པའི་ཕྱིར། རྟགས་ཁས། ཕྱི་མ་གཉིས་སླ།
གཞན་ཡང་། བུམ་པ་ཆོས་ཅན། ཁྱོད་ཁྱོད་རང་ཡིན། ཁྱོད་མ་
ཡིན་པ་ཁྱོད་མིན། ཁྱོད་ཀྱི་ལྡོག་པ་རྫས་ཆོས་མ་ཡིན་པ་དང་འགལ་
བའི་བྱེ་བྲག་ཡིན་མིན་སོགས་རྩོད་གཞི་བླངས་མ་བླངས་ཀྱི་ཁྱད་པར་
སྦྱར་བའི་རིགས་པའི་འཕྲུལ་མང་ཡང་མང་བས་འཇིགས་ནས་མ་བྲིས་
སོ། ། ཡང་ཁོ་ན་རེ། རང་ཉིད་ལྡོག་ཆོས་ཡིན་ན། ཁྱོད་ཀྱི་ལྡོག་པ་
རང་ཉིད་ལྡོག་ཆོས་དང་མི་འགལ་བ་ཡིན་པས་ཁྱབ་ཟེར་ན། རྟག་
པར་རྟོགས་པའི་ཚད་མ་མི་རྟག་པ་དང་ཐ་དད་ཆོས་ཅན། དེར་
ཐལ། དེའི་ཕྱིར། འདོད་ན། རྟོག་པར་རྟོགས་པའི་ཚད་མ་མི་
རྟག་པ་དང་ཐ་དད་ཀྱི་ལྡོག་པ་ཡང་ཡིན་རང་ཉིད་ལྡོག་ཆོས་ཡིན་པའི་
གཞི་མཐུན་པ་མེད་པར་ཐལ། རྟག་པར་རྟོགས་པའི་ཚད་མ་མི་རྟག་
པ་དང་ཐ་དད་དེ་མི་འཇོག དེ་ལས་གཞན་པ་གཅིག་མེད་པའི་ཕྱིར།
དང་བོ་གྲུབ་སྟེ། རྟག་པར་རྟོགས་པའི་ཚད་མ་མི་རྟག་པ་དང་ཐ་
དད་རྟག་པར་རྟོགས་པའི་ཚད་མ་དེ་མི་རྟག་པ་དང་ཐ་དད་ཀྱི་ལྡོག་པ་
མ་ཡིན་པའི་ཕྱིར་ན་མ་ཁྱབ་སྟེ། ཁས་ལེན་སོང་ཚུལ་མི་འདྲ་བའི་
ཕྱིར་རོ། ། ་་།
གཉིས་པ་མཚན་གཞི་རྐྱང་བ་རྣམས་བཤད་པ་ནི།། རྟག་པ་
བདག་མེད་ལ་སོགས་པ། །རྐྱང་བ་སློབ་དཔོན་ངག་ལས་ཤེས། ། ཞེས་
བྱུང༌། རྟག་པ་དང་། བདག་མེད་དང༌། སོགས་སྒྲས་བསྡུས་པ་
，



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 275
མཐའ་ཡས་སོ། ། འདི་ལ་ ཁ་ ཅིག གང་ཟག་གི་བདག་མེད་དང་
ཡིན་ཁྱབ་མཉམ་ཡིན་ན། རང་ཉིད་ལྡོག་ཆོས་ཡིན་པས་ཁྱབ་ཟེར་ན།
སྒྲ་སྒྲ་ཆོས་ཅན། ། དེར་ཐལ། དེའི་ཕྱིར། འདོད་ན། སྒྲ་སྒྲ་མ་
ཡིན་པ་སྒྲ་སྒྲ་ཡིན་པར་ཐལ། འདོད་པའི་ཕྱིར། འདོད་ན། དེ་
མ་ཡིན་པར་ཐལ། སྒྲ་སྒྲ་མ་ཡིན་པ་སྒྲ་མེད་པ་ཡིན་པའི་ཕྱིར། ་ ་ མ་
ཁྱབ་ཟེར་ན། རྟག་པ་དངོས་པོ་དངོས་པོ་ཡིན་ཟེར་དགོས་པར་
འགྱུར་རོ། །ཡང་ཁོ་ན་རེ། གང་ཟག་གི་བདག་མེད་དང་ཡིན་ཁྱབ་
མཉམ་ཡིན་ན། ཁྱོད་མ་ཡིན་པ་མེད་པས་ཁྱབ་ཟེར་ན། གང་ཟག་
གི་བདག་མེད་དུ་རྟོགས་པའི་ཚད་མ་མི་རྟག་པ་ཆོས་ཅན། དེར་
ཐལ། དེའི་ཕྱིར། འདོད་མི་ནུས་ཏེ། བདག་མེད་དུ་རྟོགས་
པའི་ཚད་མ་མེད་པ་ཡོད་པའི་ཕྱིར། ་ མ་གྲུབ་ན། དེ་ཆོས་ཅན།
ཁྱོད་མེད་པ་ཡོད་པར་ཐལ། ཁྱོད་དངོས་པོ་ཡིན་པའི་ཕྱིར། དེས་
ན་ཡོད་པར་རྟོགས་པའི་ཚད་མ་ཡོད་པ་རང་ཉིད་ལྡོག་ཆོས་ཡིན་ནོ། །
གསུམ་པ་རང་མ་ཡིན་པའི་ལྡོག་ཆོས་ལ་ཡང་གཉིས་ལས་དང་བོ་ཁྱབ་
པ་བསྟན་པ་ནི། ཡོད་པ་རྣམས་ཀྱི་ལྡོག་པའམ་གཅིག། ཕན་ཚུན་
ཐ་མི་དད་རྣམས་དང༌། །ཡིན་པ་ཡོད་པའི་ཆོས་རྣམས་དང༌། ། ཁྱབ་
མཉམ་ཀུན་དང་མཚན་གཞི་དང་། ། སྦྱར་བའི་མཚན་མཚོན་མ་ལུས་
ཀུན། ། ཡོད་མེད་ཀུན་དང༌ ཐ་དད་དང་། ། དངོས་པོ་རྐྱང་གི་གཞི་
མཐུན་ཀུན། །ཡོད་མེད་ཀུན་དང་དངོས་འགལ་དང༌། །ཡིན་པ་མེད་
པའི་ཆོས་ཀུན་དངོས། །རང་ཡིན་ལྡོག་ཆོས་ཡིན་རྣམས་ལ། །དེ་མིན་



276
གནའ་དཔེ་གཅེས་བསྡུས་དཔེ་ཚོགས།
ཡོད་ན་དེ་དག་ཀུན། ། རང་མིན་ ལྡོག་ཆོས་ཡིན་པར་ངེས། ། ཞེས་
བྱུང༌། ཡོད་པ་ཡིན་ན། ཁྱོད་ཀྱི་ལྡོག་པ་དང་ཁྱོད་དང་གཅིག་དང་
ཁྱོད་དང་ཕན་ཚུན་ཐ་མི་དད་རྣམས་རེ་རེ་ནས་རང་མ་ཡིན་པའི་ལྡོག་
ཆོས་ཡིན་པས་ཁྱབ། ཡིན་པ་ཡོད་པའི་ཆོས་ཡིན་ན། ཁྱོད་དང་
ཡིན་ཁྱབ་མཉམ་རང་མ་ཡིན་པའི་ལྡོག་ཆོས་ཡིན་པས་ཁྱབ། མཚན་
ཉིད་ཡིན་ན། ཁྱོད་ཀྱི་མཚོན་བྱ་རང་མ་ཡིན་པའི་ལྡོག་ཆོས་ཡིན་
པས་ཁྱབ། མཚོན་བྱ་ཡིན་ན། ཁྱོད་ཀྱི་མཚན་ཉིད་རང་མ་ཡིན་
པའི་ལྡོག་ཆོས་ཡིན་པས་ཁྱབ། ཡོད་མེད་གང་རུང་ཡིན་ན། ཁྱོད་
དང་ཐ་དད་ཀྱང་ཡིན་དངོས་པོ་ཡིན་པའི་གཞི་མཐུན་པ་དང་ཁྱོད་
དང་དངོས་འགལ་རེ་རེ་ནས་རང་མ་ཡིན་པའི་ལྡོག་ཆོས་ཡིན་པས་
ཁྱབ། ཡིན་པ་མེད་པའི་ཆོས་ཡིན་ན། རང་མ་ཡིན་པའི་ལྡོག་ཆོས་
ཡིན་པས་ཁྱབ། ཁྱོད་མ་ཡིན་པ་ཡོད་པའི་རང་ཉིད་ལྡོག་ཆོས་ཡིན་
ན། ཁྱོད་མ་ཡིན་པ་ རང་མ་ ཡིན་ པའི་ ལྡོག་ཆོས་ཡིན་པས་ཁྱབ།
འདི་ལ་རང་མིན་ལྡོག་ཆོས་མིན་རྣམས་ལ། ། ཞེས་དཔར་མར་ཡོད་
ཀྱང་མ་དག་པ་འདྲ་སྟེ། རང་མིན་ལྡོག་ཆོས་མ་ཡིན་པ་དངོས་པོ་
སོགས་རྫས་ཆོས་རྣམས་དང༌། བུམ་པའི་སྤྱི་སོགས་ལྡོག་ཆོས་ཕུང་
སུམ་ཙམ་པོ་བ་ཕལ་ཆེར་གྱི་ཁོ་རང་མ་ཡིན་པ་རང་མ་ཡིན་པའི་ལྡོག་
ཆོས་ མ་ ཡིན་པའི་ཕྱིར་རོ། ། དེ་ ལ་ ཁོ་ ན་རེ། རྫས་ཆོས་ཡིན་ན།
ཁྱོད་མ་ཡིན་པ་རང་མ་ཡིན་པའི་ལྡོག་ཆོས་མ་ཡིན་པས་ཁྱབ་ཟེར་ན།
ཁྱོད་ཁྱོད་རང་ཆོས་ཅན། དེར་ཐལ། དེའི་ཕྱིར། འདི་དག་ལ།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 277
ཁ་ ཅིག་ན་རེ། རང་མ་ ཡིན་པའི་ལྡོག་ཆོས་ མ་ ཡིན་ པ་ཆོས་ ཅན།
ཁྱོད་མ་ཡིན་པ་རང་མ་ཡིན་པའི་ལྡོག་ཆོས་ཡིན་པར་ཐལ། རྩ་བའི་
དོན་དེའི་ཕྱིར། འདོད་མི་ནུས་ཏེ། ཁྱོད་མ་ཡིན་པ་རང་མ་ཡིན་
པའི་ལྡོག་ཆོས་ཀྱི་རྫས་མཐུན་ཡིན་པའི་ཕྱིར། ཡིག་ཆར་གསལ་་་
ལོ། །དེས་ན་རྩ་བ་འདིར་འདི་དང་སྔར། རང་མིན་ལྡོག་ཆོས་ཡིན་
རྣམས་ ལ། ། ཞེས་ གསུངས་ པ་ རྣམས་ ཕལ་ ཆེ་ བ་ ལ་ དགོངས་ ལ།
རང་རེའི་མཐའ་དཔྱོད་དུ་དེ་དག་གི་མཐའ་དཔྱད་ནས་ཞིབ་ཆ་ལེགས་
པར་ཕྱེ་བས་བཀའ་དྲིན་དུ་ཤེས་པར་གྱིས་ལ་མི་འཐད་ཅེས་བདུད་
ཚིག་སྨྲ་བར་མི་བྱའོ། །ཡང་ཁོ་ན་རེ། བུམ་པ་བུམ་པ་ཆོས་ཅན།
ཁྱོད་དང་ཐ་དད་ཀྱང་ཡིན། དངོས་པོ་ཡིན་པའི་གཞི་མཐུན་པ་ཡོད་
པར་ཐལ། དེ་རང་མ་ཡིན་པའི་ལྡོག་ཆོས་ཡིན་པའི་ཕྱིར། འདོད་
ན། སྐབས་བསྟུན་འཛིན་མཚམས་ཤེས་པར་བྱའོ། །གཉིས་པ་རྐྱང་
བ་ནི། མཚན་ཉིད་ལ་སོགས་རྐྱང་བ་རྣམས། ། སློབ་དཔོན་ངག་
ལས་ཤེས་པར་བྱ། ། ཞེས་བྱུང་། མཚན་ཉིད་ཐ་དད་འགལ་བ་་་
སོགས་མང་ངོ༌། །འདི་ལ་ཐ་དད་ཐ་དད་མིན་ན་གཉིས་ཐ་དད་ཡིན་
མིན་སོགས་རིགས་ལམ་འཕྲུལ་གྱི་ལྡེ་མིག་ལྟར་ལ་ཐ་དད་ཐ་དད་ཡིན་
ན། སོ་སོ་བའི་ཆོས་ཀྱི་མཚོན་བྱ་དུ་མ་གྲུབ་དགོས་སོ། །བཞི་བ་རང་
ཉིད་ལྡོག་ཆོས་ཀྱི་རྫས་མཐུན་ནི། ཡོད་མེད་ཀུན་དང་ཐ་དད་་་་
དང༌། ། རང་མིན་ལྡོག་ཆོས་མིན་ན་འམ། ། རང་ཡིན་ལྡོག་ཆོས་མ་
ཡིན་པའི། ། གཞི་མཐུན་ཀུན་དང་རང་མིན་ལ། །ཉེ་བའི་ལྡོག་ཆོས་



278
8
གནའ་དཔེ་གཅེས་བསྡུས་དཔེ་ཚོགས།
ཡིན་རྣམས་ལ། ། དེ་མིན་ཡོད་ཀུན་རང་ཡིན་ལ། ། ཉེ་བའི་ལྡོག་ཆོས་
ཕུང་སུམ་ཡིན། ། ཞེས་བྱུང༌། ཡོད་མེད་གང་རུང་ཡིན་ན། ཁྱོད་
དང་ཐ་དད་ཀྱང་ཡིན། རང་མ་ཡིན་པའི་ལྡོག་ཆོས་མ་ཡིན་པ་དང་
རང་ཉིད་ལྡོག་ཆོས་མ་ཡིན་པ་གང་རུང་ཡིན་པའི་གཞི་མཐུན་པ་རང་
ཉིད་ལྡོག་ཆོས་ཀྱི་རྫས་མཐུན་ཡིན་པས་ཁྱབ། རང་མ་ཡིན་པའི་ལྡོག་
ཆོས་ཀྱི་རྗེས་མཐུན་ཡིན་ན། ཁྱོད་མ་ཡིན་པ་རང་ཡིན་ལྡོག་ཆོས་ཀྱི་
རྫས་མཐུན་ཡིན་པས་ཁྱབ་ཅེས་པ་ཡིན་ལ། དེ་ལ་དཔེར་ན། ཡོད་
པ་དང་ཐ་དད་ཀྱང་ཡིན། རང་མིན་ལྡོག་ཆོས་ མ་ ཡིན་ པ་དང་།
རང་ཡིན་ལྡོག་ཆོས་མ་ཡིན་པ་གང་རུང་ཡིན་པའི་གཞི་མཐུན་པ་ཆོས་
ཅན། ཁྱོད་ཁྱོད་རང་ཡིན་པར་ཐལ། རང་ཡིན་ལ་ཉེ་བའི་ལྡོག་
ཆོས་ཡིན་པའི་ཕྱིར། འདོད་མི་ནུས་ཏེ། ཁྱོད་རང་མ་ཡིན་པའི་
ལྡོག་ཆོས་ཡིན་པའི་ཕྱིར་ཏེ། ཁྱོད་ཁྱོད་རང་མ་ཡིན། ཁྱོད་མ་ཡིན་
པ་ཁྱོད་མ་ཡིན། ཁྱོད་ཀྱི་ལྡོག་པ་དེ་མ་ཡིན་པ་དང་འགལ་བ་ཡིན་
པའི་ཕྱིར། རྟགས་ རེ་ རེ་ནས་ མ་ གྲུབ་ ཟེར་ ན། དེ་ ཆོས་ ཅན།
ཁྱོད་མ་ཡིན་པ་ཁྱོད་མ་ཡིན་པར་ཐལ། ཁྱོད་མ་ཡིན་པ་རང་ཡིན་
ལྡོག་ཆོས་ཡིན་པའི་ཕྱིར། མ་གྲུབ་ན། དེ་འདྲའི་གཞི་མཐུན་མ་
ཡིན་པ་ཆོས་ཅན། རང་ཡིན་ལྡོག་ཆོས་ཡིན་པར་ཐལ། ཁྱོད་ཁྱོད་
རང་ཡིན། ཁྱོད་མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་དེ་མ་ཡིན་
པ་དང་འགལ་བ་ཡིན་པའི་ཕྱིར། གཉིས་པ་མ་གྲུབ་ཟེར་ན། དེ་
འདྲའི་གཞི་མཐུན་པ་མ་ཡིན་པ་མ་ཡིན་པ་དེ་འདྲའི་གཞི་མཐུན་མ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 279
ཡིན་པ་ཡིན་པར་ཐལ། དེ་འདྲའི་གཞི་མཐུན་དེ་འདྲའི་གཞི་མཐུན་
མ་ཡིན་པ་ཡིན་པའི་ཕྱིར། རྟགས་སྔར་བསྒྲུབས་ཟིན། ཁྱབ་པ་
གཉིས་པ་ལ། རང་མ་ཡིན་པའི་ལྡོག་ཆོས་ཆོས་ཅན། ཁྱོད་མ་ཡིན་
པ་རང་ཡིན་ལ་ཉེ་བའི་ལྡོག་ཆོས་ཡིན་པར་ཐལ། ཁྱོད་རང་མིན་ལ་
ཉེ་བའི་ལྡོག་ཆོས་ཡིན་པའི་ཕྱིར། འདོད་མི་ནུས་ཏེ། རང་མིན་
ལྡོག་ཆོས་མ་ཡིན་པ་རང་ཉིད་ལྡོག་ཆོས་ཡིན་པའི་ཕྱིར། སྒྲུབ་བྱེད་
མཐའ་དཔྱོད་ན་གསལ་ལོ། །འོ་ན། འདི་དག་ཅི་ཞེ་ན། འདིར་
གོང་དུ་རང་མིན་ལྡོག་ཆོས་ཡིན་རྣམས་ལ། །དེ་མིན་ཡོད་ཀུན་རང་
ཡིན་ལྡོག་ཆོས་སོགས་སུ་གསུངས་པའི་རིགས་པས་རང་མིན་ལ་ཉེ་བའི་
ལྡོག་ཆོས་ཡིན་རྣམས་ལ། དེ་མིན་ཡོད་ཀུན་རང་ཡིན་ལ་ཉེ་བའི་
ལྡོག་ཆོས་དང་རང་ཡིན་ལ་ཉེ་བའི་ལྡོག་ཆོས་ཡིན་རྣམས་ལ། དེ་
མིན་ཡོད་ཀུན་རང་མིན་ལ་ཉེ་བའི་ལྡོག་ཆོས་སོགས་སུ་གསུངས་པ་
ཡིན་ ལ། འདི་ ལྟར་ ན། དེ་ འདྲའི་ གཞི་ མཐུན་ པ་ ཆོས་ ཅན།
ཁྱོད་ཀྱི་ལྡོག་པ་རང་མ་ཡིན་པའི་ལྡོག་ཆོས་མ་ཡིན་པ་དང་འགལ་བ་མ་
ཡིན་པར་ཐལ། ཁྱོད་ཀྱི་ལྡོག་པ་རང་ཡིན་ལ་ཉེ་བའི་ལྡོག་ཆོས་དང་
མི་འགལ་བ་ཡིན་པའི་ཕྱིར་ཏེ། ཁྱོད་རང་ཡིན་ལ་ཉེ་བའི་ལྡོག་ཆོས་
ཡིན་པའི་ཕྱིར། ཡང་དེ་ཆོས་ཅན། ཁྱོད་མ་ཡིན་པ་ཁྱོད་ཡིན་པར་
ཐལ། ཁྱོད་མ་ཡིན་པ་ཡོད་པ་དང་ཐ་དད་ཡིན་པ་གང་ཞིག རང་
མིན་ལྡོག་ཆོས་མ་ཡིན་པ་དང་རང་ཡིན་ལྡོག་ཆོས་མ་ཡིན་པ་གང་རུང་
ཡིན་པའི་ཕྱིར། རྟགས་དང་བོ་སླ། ཕྱི་མ་གྲུབ་སྟེ། དེ་གཉིས་རེ་



280
གནའ་དཔེ་གཅེས་བསྡུས་དཔེ་ཚོགས།
རེ་ནས་ཡིན་པའི་ཕྱིར་ཏེ། དེ་འདྲའི་གཞི་མཐུན་མ་ཡིན་པ་རང་
མིན་ལ་ཉེ་བའི་ལྡོག་ཆོས་ཡིན་པའི་ཕྱིར། དེར་ཐལ། ཡོད་པ་དང་
ཐ་དད་ཀྱང་ཡིན་རང་མིན་ལྡོག་ཆོས་དང་རང་ཡིན་ལྡོག་ཆོས་གང་
རུང་ཡིན་པའི་གཞི་མཐུན་པ་རང་མིན་ལ་ཉེ་བའི་ལྡོག་ཆོས་ཡིན་པའི་
ཕྱིར། འོག་ཏུ་འཆད་པར་འགྱུར་རོ། །དེ་བཞིན་དུ་རང་མིན་ལྡོག་
ཆོས་མ་ཡིན་པའང་རང་ཉིད་ལྡོག་ཆོས་མིན་ཏེ། རང་ཡིན་ལ་ཉེ་
བའི་ལྡོག་ཆོས་ཡིན་པའི་ཕྱིར་རོ། ། མཐའ་དཔྱོད་དུ་རང་མིན་ལྡོག་
ཆོས་མ་ཡིན་པ་རང་ཉིད་ལྡོག་ཆོས་སུ་གསུངས་པ་ནི་རྫས་མཐུན་ལ་
རང་རང་གི་རྫས་ལྡོག་དངོས་དེ་ཡིན་པར་ཁས་བླངས་ན་མཚན་ཉིད་
ཀྱི་ཟུར་བར་བ་གཉིས་ཀྱི་སྟེང་ནས་དངོས་འགལ་སྟོན་རྒྱུ་ཡོད་པ་ཞིག་
དགོས་པར་དགོངས་ནས་དེ་རྗེས་མཐུན་དུ་མ་བཞག་པར་རང་ཉིད་
ལྡོག་ཆོས་སུ་བཞག་པ་ཡིན་ནོ། །དེས་ན་གཉིས་ཀ་ལ་གོ་རྒྱུ་ཐུན་མོང་
མ་ཡིན་པ་རེ་ཡོད་དོ། ། ལྔ་བ་རང་མ་ཡིན་པའི་ལྡོག་ཆོས་ཀྱི་རྫས་་
མཐུན་གྱི་སྤྱི་ཁྱབ་བསྟན་པ་ནི། ཡོད་མེད་ཀུན་དང་ཐ་དད་དང་། །
རང་མིན་ལྡོག་ཆོས་ཡིན་པའམ། ། རང་ཡིན་ལྡོག་ཆོས་ཡིན་པ་ཡི། །
གཞི་མཐུན་ཀུན་དང་རང་ཡིན་ལ། ། ཉེ་བའི་ལྡོག་ཆོས་ཡིན་རྣམས་
ལ། ། དེ་མིན་ཡོད་ཀུན་རང་མིན་ལ། ། ཉེ་བར་བྱེད་པའི་ལྡོག་ཆོས་
ཡིན། །ཞེས་བྱུང་། །ཡོད་མེད་གང་རུང་ཡིན་ན། ཁྱོད་དང་ཐ་དད་
ཀྱང་ཡིན། རང་མིན་ལྡོག་ཆོས་དང་རང་ཡིན་ལྡོག་ཆོས་གང་རུང་
ཡིན་པའི་གཞི་མཐུན་པ་དང་རང་མིན་ལྡོག་ཆོས་ཀྱི་རྗེས་མཐུན་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 281 །
པས་ཁྱབ། རང་ཡིན་ལ་ཉེ་བའི་ལྡོག་ཆོས་ཡིན་ན། ཁྱོད་མ་ཡིན་པ་
རང་མིན་ལྡོག་ཆོས་ཀྱི་རྗེས་མཐུན་ཡིན་པས་ཁྱབ། ཅེས་པ་སྔར་ལྟར་
ལ། དེ་ལ་ཡོད་པ་དང་ཐ་དད་ཀྱང་ཡིན། རང་མིན་ལྡོག་ཆོས་དང་
རང་ ཡིན་ ལྡོག་ ཆོས་ གང་ རུང་ ཡིན་ པའི་ གཞི་ མཐུན་ པ་ ཆོས་ ཅན།
ཁྱོད་ཁྱོད་རང་ཡིན་པར་ཐལ། ཁྱོད་རང་ཉིད་ལྡོག་ཆོས་ཡིན་པའི་
ཕྱིར། ཞེས་ དང་། རང་ ཡིན་ ལྡོག་ ཆོས་ མ་ ཡིན་ པ་ ཆོས་ ཅན།
ཁྱོད་ མ་ ཡིན་ པ་ རང་ མིན་ ལ་ཉེ་ བའི་ ལྡོག་ཆོས་ མ་ ཡིན་ པར་ ཐལ།
ཁྱོད་མ་ཡིན་པ་རང་མིན་ལྡོག་ཆོས་ཡིན་པའི་ཕྱིར་ཏེ། རང་ཉིད་
ལྡོག་ཆོས་རང་མ་ཡིན་པའི་ལྡོག་ཆོས་ཡིན་པའི་ཕྱིར། ཞེས་མཐའ་
དཔྱོད་ལྟར་བསྒྲུབ་ལ། འདི་ལྟར་ན། དེ་འདྲའི་གཞི་མཐུན་པ་
རང་ཉིད་ལྡོག་ཆོས་མིན་ལ་རང་ཉིད་ལྡོག་ཆོས་ཀྱང་རང་མིན་ལྡོག་
ཆོས་ཀྱི་རྫས་མཐུན་དུ་ཁས་ལེན་དགོས་སོ། །
དྲུག་པ་རྫས་ཆོས་ཀྱི་རྫས་མཐུན་གྱི་སྤྱི་ཁྱབ་བསྟན་པ་ནི། ཡོད་
མེད་ཀུན་དང་ཐ་དད་དང༌། །རྫས་ཆོས་སྒྲུབ་པ་གང་རུང་གི། གཞི་
མཐུན་རྣམས་དང་རྫས་ཆོས་ལ། །ཉེ་བའི་ལྡོག་ཆོས་ཡིན་རྣམས་ལ། །
དེ་མིན་ཡོད་ཀུན་རྫས་ཆོས་ལ། །ཉེ་བར་བྱེད་པའི་ལྡོག་ཆོས་ཡིན། །
ཞེས་བྱུང་། ཡོད་མེད་གང་རུང་ཡིན་ན། ཁྱོད་དང་ཐ་དད་ཀྱང་
ཡིན། རྫས་ཆོས་དང་སྒྲུབ་པ་གཙོ་ཆེ་བའི་ཆོས་གང་རུང་ཡིན་པའི་
གཞི་མཐུན་པ་རྫས་ཆོས་ཀྱི་རྫས་མཐུན་ཡིན་པས་ཁྱབ། ཅེས་པའམ།
ཡང་ན་རང་གི་དངོས་མིང་གི་མཐར་སྒྲུབ་ཚིག་སྦྱར་བའི་ཆོས་གང་།



282
གནའ་དཔེ་གཅེས་བསྡུས་དཔེ་ཚོགས།
རུང་ཡིན་པའི་གཞི་མཐུན་པ་ཞེས་སྦྱར་དགོས་ཏེ་འོག་ཏུ། ཡོད་མེད་
ཀུན་དང་ཐ་དད་དང༌། ། དགག་པ་ཡང་ནི་གཞི་མཐུན་ཀུན། ། ཞེས་
པའི་དགག་པ་མེད་དགག་དང་རང་གི་དངོས་མིང་གི་མཐར་དགག་
ཚིག་སྦྱར་བའི་ཆོས་གང་རུང་ཞིག་ལ་བྱེད་དགོས་པས་ཤེས་པའི་ཕྱིར་
འཆད་པར་འགྱུར་རོ། ། རྗེས་ཆོས་ཀྱི་རྫས་མཐུན་ཡིན་ན། ཁྱོད་མ་
ཡིན་པ་རྫས་ཆོས་ཀྱི་རྫས་མཐུན་ཡིན་དགོས་ཞེས་པའོ། །དེ་ལ་ཡོད་པ་
དང་ཐ་དད་ཀྱང་ཡིན། རྗེས་ཆོས་དང་སྒྲུབ་པ་གཙོ་བའི་ཆོས་གང་
རུང་ཡིན་པའི་གཞི་མཐུན་པ་ཆོས་ཅན། རྫས་ཆོས་ལ་ཉེ་བའི་ལྡོག་
ཆོས་ མ་ ཡིན་ པར་ ཐལ། རྫས་ཆོས་ ཡིན་ པའི་ ཕྱིར། དེར་ཐལ།
ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མིན།
ཁྱོད་ཀྱི་ལྡོག་པ་རྗེས་ཆོས་དང་མི་འགལ་བ་ཡིན་པའི་ཕྱིར་ཞེས་དང༌།
རྫས་ཆོས་དང་འགལ་བ་ཆོས་ཅན། ཁྱོད་མ་ཡིན་པ་རྫས་ཆོས་ཀྱི་
རྫས་མཐུན་མ་ཡིན་པར་ཐལ། ཁྱོད་མ་ཡིན་པ་རྗེས་ཆོས་ཡིན་པའི་
ཕྱིར། ཞེས་མཐའ་དཔྱོད་ཀྱི་རིགས་ལམ་ལྟར་བསྒྲུབ་ན་འདིར་་་་་
རྟགས་བཞི་བ་མ་གྲུབ་ཟེར་དགོས་ཏེ། དེ་དག་གི་ལྡོག་པ་རྗེས་ཆོས་ལ་ཉེ་
བའི་ལྡོག་ཆོས་མ་ཡིན་པ་དང་འགལ་བའི་ཕྱིར་རོ། །ཡང་དེ་ལ་ཁོ་ན་
རེ། དེ་འདྲའི་གཞི་མཐུན་པ་ཆོས་ཅན། ཁྱོད་མ་ཡིན་པ་ཁྱོད་ཡིན་
པར་ཐལ། ཁྱོད་མ་ཡིན་པ་སྒྲུབ་པ་གཙོ་ཆེ་བའི་ཕྱིར་ཏེ། ཁྱོད་མ་
ཡིན་པ་མ་ཡིན་དགག་ཡིན་པའི་ཕྱིར་ཟེར་ན། རྟགས་མ་གྲུབ་སྟེ།
དེ་འདྲའི་གཞི་མཐུན་མ་ཡིན་པ་མེད་དགག་ཡིན་པའི་ཕྱིར། དེར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 283
ཐལ། ། བདག་སྐྱེས་མ་ཡིན་པ་མེད་དགག་ཡིན་པའི་ཕྱིར་ཏེ། རྩ་
ཤེས་ལས། བདག་ལས་མ་ཡིན་གཞན་ལས་མིན། ། ཞེས་གསུངས་
པའི་ཕྱིར། དེས་ན་དེ་འདྲའི་གཞི་མཐུན་པ་མ་ཡིན་པ་རྫས་ཆོས་ཀྱི་
རྫས་མཐུན་ལས་འོས་མེད་ལ། དེ་ལྟར་ན་དེ་འདྲའི་གཞི་མཐུན་པ་
མ་ཡིན་པ་མ་ཡིན་པ་ཡང་རྫས་མཐུན་དུ་འགྱུར་བས། དེ་འདྲའི་
གཞི་མཐུན་ཀྱང་རྫས་མཐུན་དུ་བཞག་པ་ཡིན་ནོ། ། མཐའ་དཔྱོད་
ལྟར་ན་དེ་འདྲའི་གཞི་མཐུན་དང་རྫས་ཆོས་དང་འགལ་བ་མ་ཡིན་པ་
གཉིས་ཀ་རྫས་ཆོས་སུ་ཁས་ལེན་དགོས་སོ། ། རྫས་ཆོས་དང་འགལ་བ་
ཁྱོད་ཁྱོད་རང་ཡིན་བྱས་པ་ལ། ཁོ་ན་རེ། བུམ་པ་རྫས་ཆོས་ཡིན་
པར་རྟོགས་པའི་ཚད་མ་རྫས་ཆོས་ཆོས་ཅན། རྫས་ཆོས་མ་ཡིན་པར་
ཐལ། རྫས་ཆོས་དང་འགལ་བ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཁྱོད་རྫས་ཆོས་དང་ཐ་དད་ཁྱོད་ཀྱང་ཡིན་
རྫས་ ཆོས་ ཡིན་ པའི་ གཞི་ མཐུན་ པ་ མེད་ པའི་ ཕྱིར། དང་ བོ་ སླ།
གཉིས་པ་གྲུབ་སྟེ། དེ་འདྲའི་ཚད་མ་རྫས་ཆོས་ཀྱང་ཡིན་རྫས་ཆོས་
ཡིན་པའི་གཞི་མཐུན་པ་ཡིན་ན་གང་དྲན་དྲན་ཡིན་པས་ཁྱབ་པའི་
ཕྱིར། དེར་ཐལ། རྫས་ཆོས་དང་རྫས་ཆོས་གཉིས་ཀའི་གན་་་་
མཐུན་ཡིན་ན་གང་དྲན་དྲན་ཡིན་པས་ཁྱབ་པའི་ཕྱིར་ཟེར་བ་སོགས་
ལ་སྐབས་ཐོབ་ཀྱི་འཛིན་མཚམས་ཤེས་དགོས་སོ། །མཐའ་དཔྱོད་ལས།
རྫས་ཆོས་ཡིན་ན། ཁྱོད་ཁྱོད་ཀྱང་ཡིན། རྫས་ཆོས་ཡིན་པའི་གཞི་
མཐུན་པ་ཡིན་པས་ཁྱབ་པའི་ཕྱིར། གསུངས་པ་ལྟར་ན་རྫས་ཆོས་



284
གནའ་དཔེ་གཅེས་བསྡུས་དཔེ་ཚོགས།
རང་མ་ཡིན་པའི་ལྡོག་ཆོས་དང་རྫས་ཆོས་མ་ཡིན་པ་རྫས་ཆོས་ཀྱི་རྫས་
མཐུན་དུ་འཇོག་དགོས་ལ། ཡང་ན་ཡིག་ཆའི་དོན་རྫས་ཆོས་དང་ཐ་
དད་པའི་རྗེས་ཆོས་ལ་དགོངས་སམ་དཔྱད། རྫས་ཆོས་དང་རྫས་
ཆོས་ཀྱི་རྫས་མཐུན་གང་རུང་རྫས་ཆོས་ཡིན་ལ། དེ་གང་རུང་མ་
ཡིན་པ་རྫས་ཆོས་ཀྱི་རྫས་མཐུན་གྱི་རྫས་མཐུན་དུ་ཁས་ལེན་དགོས་
སོ། །
བདུན་པ་ལྡོག་ཆོས་ཕུང་སུམ་ཙམ་པོ་བ་ནི། ཡོད་མེད་ཀུན་
དང་ཐ་དད་དང༌། ། དགག་པ་ཡང་ནི་གཞི་མཐུན་ཀུན། ། ཆོས་གང་
དེ་གསུམ་མི་ཉེ་བ། །ཡིན་ལ་མ་ཡིན་ཡོད་པ་ཀུན། །དེ་གསུམ་གང་ལ་
མི་ཉེ་བའི། ལྡོག་ཆོས་ཕུང་བོ་གསུམ་པ་ཡིན། ། ཞེས་བྱུང་། ཡོད་
མེད་གང་རུང་ཡིན་ན། ཁྱོད་དང་ཐ་དད་ཀྱང་ཡིན། མེད་དགག་
ཡིན་པའི་གཞི་མཐུན་པའམ། རང་གི་དངོས་མིང་གི་མཐར་དགག་
ཚིག་སྦྱར་བའི་ཆོས་ཡིན་པའི་གཞི་མཐུན་པ་ལྡོག་ཆོས་ཕུང་སུམ་ཙམ་
པོ་བ་ཡིན་པས་ཁྱབ། ཁྱོད་མ་ཡིན་པ་ཡོད་པའི་ལྡོག་ཆོས་ཕུང་སུམ་
ཙམ་པོ་བ་ཡིན་ན། ཁྱོད་མ་ཡིན་པ་ལྡོག་ཆོས་ཕུང་སུམ་ཙམ་པོ་བ་
ཡིན་པས་ཁྱབ་ཅེས་པའོ། ། དེ་ལ་ལྡོག་ཆོས་ཕུང་སུམ་ཙམ་པོ་བ་དང་
བུམ་པའི་སྤྱི་གང་རུང་མ་ཡིན་པ་ཆོས་ཅན། ཁྱོད་མ་ཡིན་པ་ལྡོག་
ཆོས་ཕུང་སུམ་ཙམ་པོ་བ་མ་ཡིན་པར་ཐལ། ཁྱོད་ལྡོག་ཆོས་ཕུང་
སུམ་ཙམ་པོ་པ་ཡིན་པའི་ཕྱིར། རྟགས་སླ། འདོད་ན། དེ་ཆོས་
ཅན། ཁྱོད་མ་ཡིན་པ་ལྡོག་ཆོས་ཕུང་སུམ་ཙམ་པོ་བ་མ་ཡིན་པར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 285
ཐལ། ཁྱོད་མ་ཡིན་པ་ལྡོག་ཆོས་ཕུང་སུམ་ཙམ་པོ་བའི་རྗེས་མཐུན་
ཡིན་པའི་ཕྱིར། མ་གྲུབ་ན། ལྡོག་ཆོས་ཕུང་སུམ་ཙམ་པོ་བ་དང་
བུམ་པའི་སྤྱི་གང་རུང་མ་ཡིན་པ་མ་ཡིན་པ་དེ་ཡིན་པར་ཐལ། ལྡོག་
ཆོས་ཕུང་སུམ་ཙམ་པོ་བ་དང་བུམ་པའི་སྤྱི་གང་རུང་ལྡོག་ཆོས་ཕུང་
སུམ་ཙམ་པོ་བའི་རྫས་མཐུན་ཡིན་པའི་ཕྱིར། རྟགས་སླ། དེ་ཡང་
སྔ་མ་རྣམས་ལྟར་སྤྱི་ཁྱབ་ཙམ་གསུངས་པའམ་ཡང་ན་ལྡོག་ཆོས་ཕུང་
སུམ་ཙམ་པོ་བའི་རྫས་མཐུན་ཟུར་དུ་མ་གསུངས་པས་རྗེས་མཐུན་ཀྱང་
བསྡུས་ཞེས་བཤད་ཀྱང་ཆོག་གམ་སྙམ་མོ། ། ཡང་ཁོ་ན་རེ། ལྡོག་
ཆོས་ཕུང་སུམ་ཙམ་པོ་བ་ཡིན་ན། ལྡོག་ཆོས་ཕུང་སུམ་ཙམ་པོ་བ་
དང་ཁྱོད་གང་རུང་ལྡོག་ཆོས་ཕུང་སུམ་ཙམ་པོ་བའི་རྫས་མཐུན་ཡིན་
པས་ ཁྱབ་ ཟེར་ ན། བུམ་ པའི་ སྤྱིའི་ སྤྱི་ ཆོས་ ཅན། དེར་ ཐལ།
དེའི་ཕྱིར། འདོད་མི་ནུས་ཏེ། ལྡོག་ཆོས་ཕུང་སུམ་ཙམ་པོ་བ་དང་
བུམ་པའི་སྤྱིའི་སྤྱི་གང་རུང་ཁྱོད་ཁྱོད་རང་ཡིན་པའི་ཕྱིར། བྱེ་བྲག་
ཡིན་ན། ཁྱོད་ཀྱི་སྤྱི་ལྡོག་ཆོས་ཕུང་སུམ་ཙམ་པོ་བ་ཡིན་པས་ཁྱབ།
དེ་ལ་ ཁྱོད་ཀྱི་སྤྱི་ མ་ ཡིན་ པ་ཆོས་ཅན། དེར་ ཐལ། དེའི་ཕྱིར།
འདོད་ན། དེ་ཆོས་ཅན། ཁྱོད་ཀྱི་སྤྱི་མ་ཡིན་པ་ཁྱོད་ཀྱི་སྤྱི་ཡིན་
པར་ཐལ་ཟེར་ན། འདོད་ལན་ཐེབས་པ་ཡིན་ཏེ། རྩི་བའི་ཚེ་ན་
ཁྱོད་ཀྱི་སྤྱི་མ་ཡིན་པའི་སྤྱི་མ་ཡིན་པ་ཁྱོད་ཀྱི་སྤྱི་མ་ཡིན་པའི་སྤྱི་ཡིན་
པར་འདོད་ཅེས་རྩི་དགོས་པའི་ཕྱིར། ཡང་ཁོ་ན་རེ། ལྡོག་ཆོས་
ཕུང་སུམ་ཙམ་པོ་བ་ཆོས་ཅན། ལྡོག་ཆོས་ཕུང་སུམ་ཙམ་པོ་བའི་



286 ་ གནའ་དཔེ་གཅེས་བསྡུས་དཔེ་ཚོགས།
རྫས་མཐུན་ཡིན་པར་ཐལ། དེའི་མཚན་ཉིད་ཀྱི་ཟུར་ཐམས་ཅད་
ཚང་བའི་ཕྱིར། དེ་ལ་ཁྱོད་མ་ཡིན་པ་ཁྱོད་ཡིན་པར་རྟགས་མ་གྲུབ་
ཟེར་ན། དེ་མ་ཡིན་པ་ཆོས་ཅན། ལྡོག་ཆོས་ཕུང་སུམ་ཙམ་པོ་བ་
ཡིན་པར་ཐལ། དེའི་མཚན་ཉིད་ཀྱི་ཟུར་ཐམས་ཅད་ཚང་བའི་ཕྱིར།
དེས་ན་ལྡོག་ཆོས་ཕུང་སུམ་ཙམ་པོ་བ་ལྡོག་ཆོས་ཕུང་སུམ་ཙམ་པོ་བའི་
རྫས་མཐུན་དང་། ལྡོག་ཆོས་ཕུང་སུམ་ཙམ་པོ་བ་དང་དེའི་རྗེས་
མཐུན་གང་རུང་དེ་ལྡོག་ཆོས་ཕུང་སུམ་ཙམ་པོ་བའི་རྫས་མཐུན་གྱི་
རྫས་མཐུན་དུ་ཁས་ལེན་དགོས་སོ། །འོན་ཀྱང་མཐའ་དཔྱོད་དུ་རང་
མ་ཡིན་པའི་ལྡོག་ཆོས་སུ་གསུངས་ཀྱང་། རྫས་ལྡོག་གཞན་རྣམས་ཀྱི་
རྫས་མཐུན་བསྒྲུབ་ཚུལ་ལ་དཔག་ན་འདི་ལྟར་བྱེད་དགོས་སྙམ་མོ། །
འདིར་རང་ལུགས་ཀྱི་རྫས་ལྡོག་མ་གསུངས་པ་སྔར་དབྱེ་བའི་སྐབས་སུ་
སོགས་སྒྲས་བསྡུས་ཟིན་པ་དང༌། དེ་ལ་རིགས་པའི་འཕྲུལ་མི་འདྲ་
བ་མང་བོ་མེད་པས་ཡིན་ནོ། ། །
གཉིས་པ་འགལ་མི་འགལ་བཤད་པ་ལ་གསུམ་ལས། དང་བོ་
འགལ་བ་གཉིས་མཚན་གཞིའི་སྒོ་ནས་ངོས་བཟུང་བ་ནི། འགལ་
དང་མི་འགལ་འདི་ལྟ་སྟེ། །ལྷན་ཅིག་མི་གནས་སྤང་ཚུན་སྤང༌། །བྱ་
རོག་འུག་པ་མེ་ཆུ་བཞིན། ། ཚད་མའི་གཞུང་ལུགས་རྣམས་ལས་་་་་
འབྱུང་། ཞེས་བྱུང༌། ལྷན་ཅིག་མི་གནས་འགལ་ལ། བྱ་རོག་
འུག་པ་གཉིས་དང་། ཕན་ཚུན་སྤང་འགལ་ལ་མེ་ཆུ་གཉིས་འཇོག་
པར་ཚད་མའི་གཞུང་ལུགས་ལས་འབྱུང་གསུངས་པ་རྭ་བ་སྟོད་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 287
བསྡུས་གཞུང་ཤེས་བྱའི་སྒོ་འབྱེད་གྱི་གསུངས་ཚུལ་ཡིན་ཏེ། དེ་ཉིད་
ལས། བརྒྱུད་ནས་ཕན་ཚུན་མི་མཐུན་པར་གནས་པ་བརྒྱུད་འགལ་
གྱི་མཚན་ཉིད། ཞེས་པ་ནས། མཚན་གཞི་ནི། ཚ་གྲང་གཉིས་
དང༌། བདག་འཛིན་དང་བདག་མེད་རྟོགས་པའི་ཤེས་རབ་གཉིས་
ལྟ་བུ། ། གཉིས་པ་ནི་རྒྱུན་གཅོད་བྱ་གཅོད་བྱེད་ཀྱི་སྒོ་ནས་མི་མཐུན་
པར་ གནས་ པ། ལྷན་ ཅིག་ མི་ གནས་ འགལ་ གྱི་ མཚན་ ཉིད།
མཚན་གཞི་ནི། བྱ་རོག་དང་འུག་པ་གཉིས་དང་། གཉེན་པོ་དང་
སྤང་བྱ་གཉིས་ལྟ་བུ། ཞེས་གསུངས་པའི་ཕྱིར། རང་རེའི་མཐའ་
དཔྱོད་དུ་བྱ་རོག་དང་འུག་པ་གཉིས་རྒྱལ་ ཕམ་མཐའ་གཅིག་ཏུ་མ་
ངེས་པས་ལྷན་ཅིག་མི་གནས་འགལ་གྱི་དངོས་འགལ་མིན་པར་་་་་
གསུངས་པའང་དེ་ལ་ཡིན་ནོ། །དེ་ལ་ཁོ་ན་རེ། ཚ་གྲང་གཉིས་ཀྱང་
ལྷན་ཅིག་མི་གནས་འགལ་གྱི་དངོས་འགལ་མ་ཡིན་པར་ཐལ། དེ་
གཉིས་ཀྱང་རྒྱལ་ཕམ་མཐའ་གཅིག་ཏུ་མ་ངེས་པའི་ཕྱིར། དེར་ཐལ།
རེས་ཚ་བས་གྲང་བ་འཇོམས་པ་དང་རེས་གྲང་བས་ཚ་བ་འཇོམས་པ་
ཕལ་བ་རྣམས་ཀྱིས་མངོན་སུམ་དུ་གྲུབ་པའི་ཕྱིར་དང་། སྣང་མུན་
གཉིས་ཀྱང་དེ་མ་ཡིན་པར་ཐལ། དེ་གཉིས་ལྷན་ཅིག་ཏུ་གནས་པའི་
སྐབས་ དུ་ མ་ ཡོད་ པའི་ ཕྱིར། མ་ཁྱབ་ན་ ཁྱབ་ པ་ཡོད་ པར་ ཐལ།
འཛམ་བུའི་གླིང་གི་མཚན་མོའི་ཟླ་འོད་དང་འཛམ་བུའི་གླིང་གི་མཚན་
མོའི་མུན་པ་གཉིས་ལྷན་ཅིག་མི་གནས་འགལ་གྱི་དངོས་འགལ་མིན་
ཚུལ་ཡོད་པའི་ཕྱིར། མ་ཁྱབ་མཚམས་ལ་རྟགས་མ་གྲུབ་ཟེར་ན།



_288
གནའ་དཔེ་གཅེས་བསྡུས་དཔེ་ཚོགས།
སྣང༌ མུན་ གཉིས་ ལྷན་ ཅིག་ གནས་ པའི་ སྐབས་ ཡོད་ པར་ ཐལ།
འཛམ་བུའི་གླིང་གི་མཚན་དུས་དེ་ཡིན་པའི་ཕྱིར། དེར་ཐལ། དེ་
དུས་སུ་ཟླ་འོད་དང་མུན་པ་གཉིས་ལྷན་ཅིག་གཅིག་ཏུ་ཡོད་པའི་ཕྱིར་
ཟེར་ན། རང་རེའི་མཐའ་དཔྱོད་ཀྱིས་ཞིབ་ཆ་འབྱེད་ཚུལ་སྣང་བ་
རང་གི་བསལ་བྱའི་མུན་པ་དང༌། ཚ་རེག་རང་གི་བསལ་བྱའི་གྲང་
རེག་དང༌། བདག་མེད་རྟོགས་པའི་ཤེས་རབ་རྣམས་རང་གི་ངོས་
སྐལ་གྱི་བདག་འཛིན་རྣམས་དང་ལྷན་ཅིག་མི་གནས་འགལ་གྱི་དངོས་
འགལ་ཡིན་གྱི་མུན་པ་སོགས་གང་ཡིན་དང་ལྷན་ཅིག་མི་གནས་འགལ་
གྱི་དངོས་འགལ་མིན་ལ། སྣང་མུན་གཉིས་དང་ཚ་གྲང་གཉིས་མདོ་
སྡེ་ལས་དངོས་གཉེན་དང༌། དེའི་ངོས་སྐལ་གྱི་སྤང་བྱ་གཉིས་དང་།
བདག་མེད་རྟོགས་པའི་ཤེས་རབ་དང་བདག་འཛིན་གཉིས་ཀྱི་དཔེར་
གསུངས་པས། རང་ལྡོག་ ལྷན་ ཅིག་མི་གནས་འགལ་ གྱི་དངོས་་་་་
འགལ་ཡིན་ལ། དེས་ན་ལྷན་ཅིག་གནས་པའི་སྣང་མུན་གཉིས་ཡོད་
ཀྱང་སྣང་མུན་ལྷན་ ཅིག་མི་གནས་ལ། གྲང་རེག་འགའ་ཞིག་གི་
བསལ་བྱའི་ཚ་རེག་ཡོད་ཀྱང༌། ཚ་རེག་གྲང་རེག་གི་བསལ་བྱ་མིན་
ཟེར་བ་ཡིན་ནོ། ། ཡིག་ཆར་བྱ་རོག་དང་འུག་པ་གཉིས་རྒྱུན་ནུས་་
མཚུངས་སུ་འགྲོགས་པའི་སྐབས་དུ་མ་ཡོད་གསུངས་པ་ནི། གནོད་
བྱེད་མཐར་ཐུག་ཡིན་པ་སྔ་མ་རྣམས་དང་མི་འདྲ་བར་བྱ་རོག་དང་
འུག་པ་གཉིས་རང་ལྡོག་ལྷན་ཅིག་མི་གནས་འགལ་གྱི་དངོས་འགལ་
མིན་ལ། མཚན་མོ་བྱ་རོག་ཕམ་ཞིང་། ཉིན་པར་འུག་པ་ཕམ་པས།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 289
སྡེ་བདུན་ཡིད་ཀྱི་མུན་སེལ་ལས། སྦྲུལ་དང་ནེའུ་ལེ་གཉིས་ལྷན་ཅིག་
མི་གནས་འགལ་གྱི་དངོས་འགལ་དུ་གསུངས་པ་ལྟར་ ལྷན་ཅིག་མི་
གནས་འགལ་གྱི་དངོས་འགལ་དུ་གྱུར་པའི་བྱ་རོག་དང་འུག་པ་གཉིས་
ཡོད་པ་འདིའི་དོན་བྱས་ན་མི་འགལ་སྙམ། གཉིས་པ་དེ་ལ་འགལ་
ཁྱབ་སོགས་ཀྱི་ལན་འབུད་ཚུལ་ནི། དེང་སང་བསྡུས་གྲྭ་ཡོངས་་་་
གྲགས་ལ། ། འགག་པ་ཙམ་མིན་བརྒྱུད་འགལ་ལོ། ། འགལ་ཁྱབ་་་་
དཀྱུས་མ་སྒོ་གཉིས་འབུད། །ལྡོག་པ་ཐ་དད་ཡིན་པ་དགོས། །དངོས་
འགལ་ཡིན་ན་དེ་གཉིས་སྟེང་། ། ཁ་བུབ་གཉིས་དང་སྒོ་བཞི་འབུད།
ཅེས་བྱུང་། གཞི་གཅིག་ཡིན་པར་ཡོངས་གཅོད་ལ་གྲུབ་ན། ཅིག་
ཤོས་ཡིན་པ་འགག་པའམ་ཁེགས་པ་མིན་པའི་བརྒྱུད་འགལ་བ་འགལ་
ཁྱབ་ཀྱི་སྒོ་གཉིས་འབུད་དགོས་ཏེ་དཔེར་ན་ཀ་བུམ་གཉིས་ལྟ་བུ་ལ།
ཀ་བ་ཡིན་ན་བུམ་པ་མ་ཡིན་པས་ཁྱབ་པ་དང༌། བུམ་པ་ཡིན་ན་ཀ་
བ་མ་ཡིན་པས་ཁྱབ་པ་གཉིས་འབུད་པའི་ཕྱིར། དངོས་འགལ་མ་
ཡིན་པའི་འགལ་བ་ཡིན་ན། བརྒྱུད་འགལ་ཡིན་པས་ཁྱབ་སྟེ། སྡེ་
བདུན་ ཡིད་ ཀྱི་ མུན་ སེལ་ ལས། བརྒྱུད་ འགལ་ གྱི་ མཚན་ ཉིད།
ཆོས་དེ་དང་མི་མཐུན་པར་གནས་པ་གང་ཞིག དེ་རྣམ་པར་བཅད་
ལྡོག་ཏུ་གནས་པ་མ་ཡིན་པ། ཞེས་གསུངས་པའི་ཕྱིར། དེས་ན་
ལྷན་ཅིག་མི་གནས་འགལ་གྱི་དངོས་འགལ་ལ་བརྒྱུད་འགལ་གྱིས་ཁྱབ་
བོ། །དེ་ལ་ཡང་ལྡོག་པ་ཐ་དད་དགོས་ཀྱི་འགལ་ཁྱབ་གཉིས་ངེས་པ་
ཙམ་ གྱིས་ བརྒྱུད་འགལ་ ཡིན་མི་དགོས་ཏེ། ཀ་བུམ་ གཉིས་ དང་།



290 ས་གནའ་དཔེ་གཅེས་བསྡུས་དཔེ་ཚོགས། །
ཀ་བུམ་གཉིས་ལྟ་བུ་ལ་འགལ་ཁྱབ་གཉིས་ངེས་པའི་ཕྱིར་རོ། ། བརྒྱུད་
འགལ་ ལ་ ཡང་ འགལ་ཁྱབ་ གཉིས་ འབུད་ དགོས་ པས་ མ་ ཁྱབ་ སྟེ།
གང་ཟག་གི་བདག་མེད་དང་མེད་པ་གཉིས་ལྟ་བུ་དང་། ཡོད་པར་
རྟོགས་པའི་ཚད་མ་མི་རྟག་པ་དང་མི་རྟག་པ་གཉིས་ལྟ་བུ་ལ་འགལ་
ཁྱབ་གང་ཡང་འབུད་མི་རུང་བའི་ཕྱིར་རོ། ། དངོས་འགལ་ཡིན་ན།
འགལ་ཁྱབ་དེ་གཉིས་ཀྱི་སྟེང་དུ་ཁ་བུབ་གཉིས་དང་སྒོ་བཞི་འབུད་དེ།
དཔེར་ན་བུམ་པ་དང་བུམ་པ་མ་ཡིན་པ་གཉིས་ལྟ་བུ་ལ་འགལ་ཁྱབ་
གཉིས་ཀྱི་སྟེང་དུ་བུམ་པ་མ་ཡིན་ན་བུམ་པ་མ་ཡིན་པ་ཡིན་པས་ཁྱབ་པ་
དང་། བུམ་པ་མ་ཡིན་པ་མ་ཡིན་ན། བུམ་པ་ཡིན་པས་ཁྱབ་པ་
གཉིས་ཀྱང་ངེས་པའི་ཕྱིར་རོ། ། འོན་ཀྱང་འདི་འོག་གི་ ཁྱབ་པ་སྒོ་་
བརྒྱད་ སྐབས་ཀྱི་ ཁ་ བུབ་ དང་ མི་འདྲའོ། ། དངོས་ འགལ་ ཡིན་ ན།
ཀ་བུམ་གཉིས་ངེས་པས་མ་ཁྱབ་སྟེ། རྟག་མི་རྟག་གཉིས་དངོས་
འགལ་ཡིན་པའི་ཕྱིར། ་་།
གསུམ་པ་འགལ་མི་འགལ་གཉིས་ཀྱི་ཁྱབ་མཐའ་བསྟན་པ་ནི།
ཁྱོད་དང་འགལ་བ་ཁྱོད་དང་ནི། ། མི་འགལ་བ་དང་དངོས་འགལ་
དང༌། ། སྒྲུབ་པ་གང་གི་གཞི་མཐུན་ནི། ། ཡིན་ཏེ་བདག་མེད་ཡིན་
པའི་ཕྱིར། ། ཞེས་པ་འདི་ལ་ཁྱབ་པ་ཡོད། །ཁྱོད་དང་མི་འགལ་བ་དེ་
ནི། །འགལ་བ་དང་ནི་དངོས་འགལ་དང་། །དགག་པ་གང་གི་གཞི་
མཐུན་ནི། །ཡིན་ཏེ་ཤེས་བྱ་ཡིན་པའི་ཕྱིར། ། ཞེས་པ་འདི་ལ་ཁྱབ་པ་
ཡོད། ། ཁྱོད་རང་ཁྱོད་དང་མི་འགལ་ཏེ། ། ཤེས་བྱ་བདག་མེད་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 291
པའི་ཕྱིར། ། ཞེས་བྱུང༌། བདག་མེད་ཡིན་ན། ཁྱོད་དང་འགལ་བ་
དེ། ཁྱོད་དང་མི་འགལ་དང་དངོས་འགལ་དང་སྒྲུབ་པ་གཉིས་ཀའི་
གཞི་མཐུན་ཡིན་པས་ཁྱབ་སྟེ། དེ་ཡིན་ན་ཁྱོད་དང་འགལ་བ་ཁྱོད་
དང་མི་འགལ་བ་དང་དངོས་འགལ་ཡིན་པས་ཁྱབ་པའི་ཕྱིར། ཤེས་
བྱ་ཡིན་ན། ཁྱོད་དང་མི་འགལ་བ་དེ། ཁྱོད་དང་འགལ་བ་དང་
དངོས་འགལ་དང་དགག་པ་གཉིས་ཀའི་གཞི་མཐུན་ཡིན་པས་ཁྱབ་སྟེ།
དེ་ཡིན་ན་ཁྱོད་དང་མི་འགལ་བ་དེ་ཁྱོད་དང་འགལ་བ་དང་དངོས་
འགལ་ཡིན་པས་ཁྱབ་པའི་ཕྱིར། འདིའི་དགག་སྒྲུབ་ནི། སྔར་
ལྟར་དངོས་མིང་གི་མཐར་དགག་ཚིག་སྦྱར་མ་སྦྱར་ལ་བྱ་ལ། འདི་
དཔར་མར་འགལ་བ་ཞེས་ཡོད་ཀྱང་དགག་པ་ཞེས་ཟེར་དགོས་པ་སྔ་
མར་ སྒྲུབ་ པ་ ཞེས་ གསུངས་ པས་ ཀྱང༌ ཤེས་ སོ། ། མེད་ པ་ ཡིན་ ན།
ཁྱོད་དང་མི་འགལ་བ་ཁྱོད་དང་འགལ་བ་དང་མི་འགལ་བ་ཡིན་པས་
ཁྱབ་སྟེ། དེ་ཡིན་ན་ཁྱོད་དང་མི་འགལ་བ་མེད་པས་ཁྱབ་པའི་ཕྱིར།
ཞེས་པ་ཤུགས་ལ་བསྟན་ཏོ། ། བདག་མེད་ཡིན་ན། ཁྱོད་ཁྱོད་དང་
མི་འགལ་བ་ཡིན་པས་ཁྱབ་སྟེ། དེ་ཡིན་ན་ཁྱོད་ཁྱོད་དང་ཐ་མི་དད་
ཡིན་པས་ཁྱབ་པའི་ཕྱིར། ཞེས་པའོ། །དེ་ལ་བུམ་པ་དང་གཅིག་
ཡིན་པ་གང་ཞིག བུམ་པ་ཆོས་ཅན། ཁྱོད་དང་འགལ་མི་འགལ་
གཉིས་དངོས་འགལ་ཡིན་པར་ཐལ། ཁྱོད་ཤེས་བྱ་ཡིན་པའི་ཕྱིར།
འདོད་ན། དེ་ཆོས་ཅན། ཁྱོད་དང་འགལ་མི་འགལ་གཉིས་གང་
རུང་མ་ཡིན་པའི་ཕུང་སུམ་མི་སྲིད་ པར་ཐལ། དེ་གཉིས་དངོས་



292 གནའ་དཔེ་གཅེས་བསྡུས་དཔེ་ཚོགས།
འགལ་ཡིན་པའི་ཕྱིར། འདོད་ན། རྟག་པ་ཆོས་ཅན། དེ་གང་
རུང་ཡིན་པར་ ཐལ། འདོད་པའི་ཕྱིར། འདོད་ན། རྟག་པ་
ཆོས་ཅན། བུམ་པ་དང་གཅིག་ཡིན་པ་གང་ཞིག བུམ་པ་དང་
འགལ་བ་ཡིན་པར་ཐལ། འདོད་པའི་ཕྱིར། འདོད་ན། རྟག་
པ་ཆོས་ཅན། བུམ་པ་དང་གཅིག་ཡིན་པ་གང་ཞིག བུམ་པ་དང་
འགལ་བ་མ་ཡིན་པར་ཐལ། བདག་མེད་ཡིན་པའི་ཕྱིར་ན་མ་ཁྱབ།
ཁྱབ་ པ་ ཡོད་ པར་ ཐལ། བུམ་ པ་ དང་ གཅིག་ ཡིན་ པ་ གང་ ཞིག
བུམ་པ་དང་འགལ་བ་ཡིན་ན། བདག་མེད་མ་ཡིན་པས་ཁྱབ་པའི་
ཕྱིར་ན་ཡང་མ་ཁྱབ། རྟག་པར་རྟོགས་པའི་ཚད་མ་ཡོད་པ་ཆོས་
ཅན། ཁྱོད་དང་འགལ་མི་འགལ་ གཉིས་དངོས་འགལ་ཡིན་པར་
ཐལ། ཁྱོད་གཞི་གྲུབ་པའི་ཕྱིར། འདོད་ན། རྟག་པར་རྟོགས་
པའི་ཚད་མ་ཡོད་པ་དང་འགལ་བ་ཆོས་ཅན། རྟག་པར་རྟོགས་པའི་
ཚད་མ་ཡོད་པ་དང་མི་འགལ་བ་དང་དངོས་འགལ་མ་ཡིན་པར་ཐལ།
ཁྱོད་རྟག་པར་རྟོགས་པའི་ཚད་མ་ཡོད་པ་དང༌། མི་འགལ་བ་དང་
མི་འགལ་བ་ ཡིན་ པའི་ཕྱིར་ཟེར་ན་ འདོད་ ལན་ ཐེབས་ པ་ ཡིན་ཏེ།
རྩི་བའི་ཚེ་ན་རྟག་པར་རྟོགས་པའི་ཚད་མ་ཡོད་པ་དང་འགལ་བ་རྟག་
པར་རྟོགས་པའི་ཚད་མ་ཡོད་པ་དང་མི་འགལ་བ་དང་དངོས་འགལ་
མ་ཡིན་པར་འདོད་ཅེས་རྩི་རིགས་ཤིང་འདོད་ལན་ཡང་ཐེབས་པའི་
ཕྱིར། དེས་ན་དེ་ལ་རྟག་པར་རྟོགས་པའི་ཚད་མ་ཡོད་པ་དང་་་་
འགལ་བ་དང་རྟག་པར་རྟོགས་པའི་ཚད་མ་ཡོད་པ་དང་མི་འགལ་བ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 293
དངོས་འགལ་ཡིན་ཀྱང༌། རྟག་པར་རྟོགས་པའི་ཚད་མ་ཡོད་པ་དང་
འགལ་བ་དེ། རྟག་པར་རྟོགས་པའི་ཚད་མ་ཡོད་པ་དང་མི་འགལ་
བ་དང་དངོས་འགལ་མིན་ཟེར་དགོས་པས། སྔར་གྱི་ཁྱབ་པ་བསྟན་
པ་དེ། ཁས་ལེན་སོང་ཚུལ་མི་འདྲ་བ་མེད་པའི་དབང་དུ་བྱས་ཟེར་
དགོས་སོ། །དེ་བཞིན་དུ་རྟག་པར་རྟོགས་པའི་ཚད་མ་ཡོད་པ་དང་།
འགལ་བ་དང༌། དེ་དང་མི་འགལ་བ་དང༌། དེ་དང་གཅིག དེ་
དང་ཐ་དད་རྣམས་མཚོན་བྱ་ཡིན་མིན་ཡིན་པ་སྲིད་པའི་ཤེས་བྱ་ཡིན་
མིན་སོགས་དཔྱད་བྱ་མང་ངོ༌། །
གསུམ་པ་འབྲེལ་མ་འབྲེལ་ལ་འབྲེལ་བ་གཉིས་ཀྱི་མཚན་གཞི་
ངོས་ བཟུང་ བ། འབྲེལ་ མ་ འབྲེལ་ གཉིས་ ཀྱི་ སྤྱི་ ཁྱབ་ བསྟན་ པ།
འབྲེལ་བ་གཉིས་ཆོས་གང་ལ་སྦྱར་བ་བཤད་པ་དང་གསུམ། དང་བོ་
ནི། འབྲེལ་དང་མ་འབྲེལ་འདི་ལྟ་ སྟེ། ། བྱས་དང་མི་རྟག་ལྟ་བུ་་
ནི། ། བདག་ཉིད་གཅིག་པའི་འབྲེལ་བ་དང་། །མེ་དང་དེ་འབྲེལ་དུ་
བ་བཞིན། ། དེ་ལས་བྱུང་བའི་འབྲེལ་བ་ཞེས། ། ཚད་མའི་གཞུང་་་་
ལུགས་རྣམས་ལས་གསུངས། ། མེད་ན་མི་འབྱུང་ཞེས་པ་ཡི། ། དོན་
ཡང་དེ་བྱུང་འབྲེལ་ལ་གནས། །ཞེས་བྱུང་། བྱས་པ་དང་མི་རྟག་པ་
གཉིས་བདག་གཅིག་འབྲེལ་ཡིན་ཏེ། བདག་ཉིད་གཅིག་གི་སྒོ་ནས་
ཐ་དད། མི་རྟག་པ་མེད་ན་བྱས་པ་མེད་དགོས་པའི་ཕྱིར། མེ་དུ་
གཉིས་རྟེན་བྱུང་འབྲེལ་ཡིན་ཏེ། དུ་བ་མེ་ལ་བརྟེན་ནས་བྱུང་བ་
གང་ཞིག མེ་མེད་ན་དེ་མི་འབྱུང་བའི་ཕྱིར། ཞེས་པའོ། །གཉིས་



294
གནའ་དཔེ་གཅེས་བསྡུས་དཔེ་ཚོགས།
པ་འབྲེལ་བ་སོགས་ཀྱི་སྤྱི་ཁྱབ་ནི། འོན་ཀྱང་བསྡུས་གྲྭ་ཡོངས་གྲགས་
ལ། ། ཁྱོད་ཆོས་དེ་དང་འབྲེལ་བར་ཐལ། ། དེ་དང་ཐ་དད་ཡིན་གང་
ཞིག། ཆོས་དེ་མེད་ན་ཁྱོད་ཀྱང་ནི། ། མེད་པས་ཁྱབ་པའི་ཕྱིར་ཞེ་
ན། །འབྲེལ་བའི་ཁྱབ་པར་འཆད་པ་ཡིན། །ཁྱོད་དང་འབྲེལ་བ་གང་
ཡིན་ཏེ། ། མ་འབྲེལ་བ་དང་དངོས་འགལ་དང་། ། སྒྲུབ་ པ་ཡང་གི་
གཞི་མཐུན་ནི། །ཡིན་ཏེ་ཤེས་བྱ་ཡིན་ཕྱིར་རོ། །ཁོ་དང་མ་འབྲེལ་བ་
དེ་ནི། ། འབྲེལ་བ་དང་ནི་དངོས་འགལ་དང༌། །དགག་པ་ཡང་གི་
གཞི་ མཐུན་ ནི། ། ཡིན་ ཏེ་ བདག་ མེད་ ཡིན་ ཕྱིར་ རོ། ། ཞེས་ བྱུང་།
ཁྱོད་ཆོས་དེ་དང་ཐ་དད་ཡིན་པ་གང་ཞིག ཆོས་དེ་མེད་ན་ཁྱོད་
མེད་ པས་ ཁྱབ་ན། ཁྱོད་ཆོས་ དེ་ དང་ འབྲེལ་ བ་ ཡིན་ པས་ ཁྱབ།
ཅེས་པ་བསྡུས་གྲྭ་ཡོངས་གྲགས་ལ་འབྲེལ་བའི་ཁྱབ་པར་འཆད་བྱེད་
ཡིན་ཏེ། སྡེ་བདུན་ལས་འབྲེལ་བའི་མཚན་ཉིད། ཁྱོད་ཆོས་དེ་
ལས་ ཐ་དད། ཆོས་དེ་བཀག་ན་ཁྱོད་ཀྱང་ཁེགས་པ། ཞེས་་་་་་
གསུངས་པའི་ཕྱིར། ཤེས་བྱ་ཡིན་ན། ཁྱོད་དང་འབྲེལ་བ་དེ་ཁྱོད་
དང་མ་འབྲེལ་བ་དང་དངོས་འགལ་དང་སྒྲུབ་པ་གཙོ་ཆེ་བའི་ཆོས་
གཉིས་ཀའི་གཞི་མཐུན་ཡིན་པས་ཁྱབ། བདག་མེད་ཡིན་ན། ཁོ་
དང་མ་འབྲེལ་བ་དེ་ཁོ་དང་འབྲེལ་བ་དང་དངོས་འགལ་དང་མེད་
དགག་གམ་དངོས་མིང་གི་མཐར་དགག་ཚིག་སྦྱར་བའི་ཆོས་གཉིས་
ཀའི་གཞི་མཐུན་ཡིན་པས་ཁྱབ་ཅེས་པའོ། ། འདིར་མི་འགལ་བ་དང་
མ་འབྲེལ་བ་གཉིས་འགལ་བ་དང་འབྲེལ་བ་གཉིས་བཀག་ཙམ་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 295
པས་མེད་དགག་ཏུ་བཞག་གོ། འདི་དག་ལ་ཡང་ སྔར་འགལ་མི་
འགལ་གྱི་སྐབས་སུ་བཤད་པའི་རིགས་པའི་འཕྲུལ་དེ་དག་ཡོད་དོ། །
གསུམ་པ་འབྲེལ་བ་གཉིས་ཆོས་གང་ལ་སྦྱར་བ་ནི། མི་འཇིག་ཆོས་
དང་རྟག་པ་ལས། །བདག་གཅིག་པ་ཡི་གོ་བ་ཡོད། ། རྟག་པ་དངོས་
བོ་ལྟ་བུ་ལ། ། དེ་ཡི་གོ་བ་མེད་མོད་ཀྱང་། ། དེང་སང་ཡོངས་གྲགས་
བདག་གཅིག་གི། འབྲེལ་བ་ཤེས་པའི་སྤྱི་ནོར་ཟེར། །དེ་ལ་མེད་ན་
མི་འབྱུང་གི། འཁྱོག་བཤད་ཙམ་ནི་ཡོད་པར་མངོན། །དེ་བྱུང་འབྲེལ་
བ་དངོས་པོ་ལ། ། ཡོད་ཀྱི་གཞན་ལ་མེད་དོ་ལོ། ། ཞེས་བྱུང༌། མི་
འཇིག་པའི་ཆོས་དང་རྟག་པ་ལ་བདག་གཅིག་འབྲེལ་ཡོད་ལ་རྟེན་བྱུང་
འབྲེལ་བ་དངོས་པོ་ལ་ཡོད་ཀྱི་གཞན་ལ་མེད་དོ། །དེས་ན་རྟག་དངོས་
གཉིས་ལྟ་བུ་ལ་འབྲེལ་བ་མེད་ཀྱང་ཐ་དད་གང་ཞིག དེ་གཅིག་མེད་
ན་ཅིག་ཤོས་མི་འབྱུང་བའི་ཕྱིར། ཞེས་སྔར་གྱི་སྡེ་བདུན་སོགས་ཀྱི་
ཚིག་ཟིན་དེ། འཁྱོག་ནས་བཤད་ཚུལ་ཡོད་པར་མངོན་ཡང་དེ་དེང༌
སང་ཡོངས་གྲགས་ཀྱི་བདག་གཅིག་འབྲེལ་སོགས་ཤེས་པའི་སྤྱི་ནོར་
རམ་སྤྱི་འགྲོ་ཙམ་ཡིན་ཞེས་ཞིབ་ཆ་ཕྱེ་བའང་ཡིན་ནོ། །
བཞི་བ་སྤྱི་བྱེ་བྲག་ལ་གཉིས་ལས། དང་བོ་མཚན་གཞི་ངོས་
བཟུང་སྟེ་སྒྲུབ་བྱེད་བཀོད་པ་ལ། མཚན་གཞི་ངོས་བཟུང་བ་དང་།
སྒྲུབ་བྱེད་བཀོད་པ་གཉིས། དང་བོ་ནི། སྤྱི་དང་བྱེ་བྲག་འདི་ལྟ་
སྟེ། ། བུམ་པ་ཤེས་བྱའི་བྱེ་བྲག་དང་། ། ཤེས་བྱ་བུམ་པའི་སྤྱི་ཡིན་་་་
པར། །ཁས་བླངས། ཞེས་བྱུང་སྟེ་གོ་སླའོ། །གཉིས་པ་སྒྲུབ་བྱེད་ནི།



296་
གནའ་དཔེ་གཅེས་བསྡུས་དཔེ་ཚོགས།
སྒྲུབ་བྱེད་འགོད་པའི་ཚེ། བུམ་པ་ཤེས་བྱའི་བྱེ་བྲག་སྟེ། །དེ་ཡིན་དེ་
དང་བདག་གཅིག་འབྲེལ། །བུམ་པ་མིན་ལ་དེ་ཡིན་པ། ། དུ་མ་གྲུབ་
པའི་ཕྱིར་ཞེས་འགོད། །དུ་མའི་མཚན་གཞི་གཉིས་སྟེང་འཛིན། །དེ་
ལྟར་སྤྱི་དང་བྱེ་བྲག་འཇོག། ཅེས་བྱུང༌། སྒྲུབ་བྱེད་འགོད་ཚུལ་ནི།
བུམ་ པ་ ཤེས་བྱའི་བྱེ་བྲག་ཡིན་ པར་ ཐལ། བུམ་ པ་ ཤེས་ བྱ་ཡིན།
བུམ་པ་ཤེས་བྱ་དང་བདག་གཅིག་ཏུ་འབྲེལ། བུམ་པ་མ་ཡིན་ཞིང་
ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། ཞེས་འགོད་
ལ། དུ་མ་གྲུབ་ཅེས་པའི་དུ་མའི་མཚན་གཞི་ནི། གཉིས་ཡན་ཆད་
ཡོད་པ་དགོས། དེ་ལྟར་སྒྲུབ་བྱེད་ཚང་བ་ཞིག་ལ་སྤྱི་དང་བྱེ་བྲག་ཏུ་
འཇོག་ཅེས་པའོ། ། རྟག་དངོས་གཉིས་དང་ཐ་དད་དེ་ཤེས་བྱའི་བྱེ་
བྲག་མ་ཡིན་ཏེ། དེ་མ་ཡིན་ཞིང་ཤེས་བྱ་ཡིན་པའི་གཞི་མཐུན་པ་དུ་
མ་མ་གྲུབ་པའི་ཕྱིར། །དེས་ན་དེ་འདྲའི་གཞི་མཐུན་པ་དུ་མ་མ་གྲུབ་
ཀྱང་གཞི་མཐུན་པ་ལ་དུ་མ་ཡོད་ཟེར་དགོས་སོ། །བུམ་པ་ཁྱོད་ཀྱི་བྱེ་
བྲག་ཡིན་ན། ཁྱོད་བུམ་པའི་སྤྱི་ཡིན་པས་ཁྱབ་ཟེར་ན། དངོས་
བོར་རྟོགས་པའི་ཚད་མ་མི་རྟག་པ་ཆོས་ཅན། དེར་ཐལ། དེའི་
ཕྱིར། རྟགས་གྲུབ་སྟེ། བུམ་པ་དངོས་པོར་རྟོགས་པའི་ཚད་མ་
ཤེས་བྱའི་བྱེ་བྲག་ཡིན་པའི་ཕྱིར། འོ་ན་བུམ་པ་དེ་ཁྱོད་ཀྱི་བྱེ་བྲག་
ཡིན་ན། ཁྱོད་ཀྱི་བྱེ་བྲག་ཡོད་པས་མ་ཁྱབ་པར་ཐལ། འདོད་པའི་
ཕྱིར། འདོད་ན། མཐའ་དཔྱོད་དང་འགལ་ལོ། །ཞེ་ན། དེ་སྒྲ་
དགར་ཚིག་ཡིན་པས། བུམ་པ་དེ་དངོས་པོར་རྟོགས་པའི་ཚད་མ་མི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 297
རྟག་པའི་བྱེ་བྲག་མ་ཡིན་པར་འདོད་ཟེར་དགོས་ཏེ། དེ་ཚེ་བུམ་པ་
ཁས་ལེན་ལ་སོང་བའི་ཕྱིར། དེ་ལ་བུམ་པ་དེ་དངོས་པོར་རྟོགས་
པའི་ཚད་མ་ཆོས་ཅན་ཟེར་ན། དེ་སྒྲ་ལ་ནུས་པ་ལྷག་པོ་མེད་པས་
བུམ་པ་དངོས་བོར་རྟོགས་པའི་ཚད་མ་མི་རྟག་པའི་བྱེ་བྲག་ཡིན་པར་
འདོད་ཅེས་ན་ཆོག་གོ།གོང་གི་རྩ་ཁྱབ་གྲུབ་པར་ཐལ། མཐའ་དཔྱོད་
ལས། མི་རྟག་པ་དང་ཐ་དད་ཆོས་ཅན། དངོས་པོའི་སྤྱི་ཡིན་པར་
ཐལ། དངོས་པོ་ཁྱོད་ཀྱི་བྱེ་བྲག་ཡིན་པའི་ཕྱིར། ཞེས་གསུངས་
པའི་ཕྱིར་ཟེར་ན། དེ་ནི་ཁས་སོང་ཚུལ་མི་འདྲ་བ་མེད་པའི་རྟགས་
གསལ་རྩོད་གཞི་ཚིག་རྐྱང་གི་དབང་དུ་བྱས་པ་ཡིན་པས་མི་འགལ་
ལོ། ། བུམ་པ་ཁྱོད་ཀྱི་སྤྱི་ཡིན་ན། ཁྱོད་བུམ་པའི་བྱེ་བྲག་ཡིན་པས་
ཁྱབ་ཟེར་ན། མ་ཡིན་པར་གྱུར་པའི་རྟག་པ་མཚོན་བྱ་ཆོས་ཅན།
དེར་ཐལ། དེའི་ཕྱིར། གཉིས་པ་དེ་གཉིས་ཀྱི་ཁྱབ་པ་བསྟན་པ་ནི།
ཁྱོད་དང་འགལ་བ་སྤྱི་ཡིན་ཞིང་། ། ཁྱོད་དང་ཐ་དད་སྤྱི་ཡིན་ཏེ། །
བདག་མེད་ཡིན་པའི་ཕྱིར་ཞེས་པ། ། འདི་ནི་རྡོ་རྗེ་བྲག་རི་ཡིན། །
རྫས་ཆོས་རང་ཡིན་ལྡོག་ཆོས་ནི། །ཉེ་དང་བཅས་ལ་སྤྱི་ཡིས་ཁྱབ། །
མཚན་གཞི་མེད་རྣམས་སྤྱི་མ་ཡིན། །དངོས་པོ་ལྟ་བུ་གཉིས་ཀ་ཡིན། །
ཞེས་བྱུང་། ཁྱོད་དང་འགལ་བ་དང་ཁྱོད་དང་ཐ་དད་རེ་རེ་ནས་སྤྱི་
ཡིན་ཏེ། བདག་མེད་ཡིན་པའི་ཕྱིར། ཞེས་པའི་རྟགས་སྦྱོར་འདི་
ནི་རིགས་ལམ་གང་གིས་ཀྱང་གཞིག་ཏུ་མེད་པ་རྡོ་རྗེ་བྲག་རི་ལྟ་བུ་ཡིན་
ལ། རྫས་ཆོས་དང་རང་ཉིད་ལྡོག་ཆོས་རྫས་མཐུན་དང་བཅས་པ་



298
གནའ་དཔེ་གཅེས་བསྡུས་དཔེ་ཚོགས།
གང་རུང་ཡིན་ན་སྤྱི་ཡིན་པས་ཁྱབ།་ མཚན་གཞིའམ་ཁྱོད་ཀྱི་ཡིན་པ་
མེད་ན་སྤྱི་མ་ཡིན་པས་ཁྱབ། དངོས་པོ་ལྟ་བུ་སྤྱི་དང་བྱེ་བྲག་གཉིས་
ཀ་ཡིན་ནོ། །དེ་ལ། ཡོད་པ་ཡོད་པ་ཆོས་ཅན། ཁྱོད་དང་འགལ་
བ་དང་། ཁྱོད་དང་ཐ་དད་རེ་རེ་ནས་སྤྱི་ཡིན་པར་ཐལ། བདག་
མེད་ཡིན་པའི་ཕྱིར་ཟེར་ན། འདོད་པ་ཡིན་དེ། ཀ་བུམ་གཉིས་ཏེ།
དེ་གཉིས་ཀའི་བྱེ་བྲག་ཡིན་པའི་ཕྱིར། རྟགས་གྲུབ་སྟེ། ཀ་བུམ་
གཉིས་དེ། ཡོད་པ་ཡོད་པ་དང་ཐ་དད། ཀ་བུམ་གཉིས་ཀྱང་མ་
ཡིན། ཡོད་པ་ཡོད་པ་ཡིན་པའི་གཞི་མཐུན་པ་མེད་པའི་ཕྱིར། འོ་
ན། ཀ་བུམ་གཉིས་ཡོད་པ་ཡོད་པ་དང་ཐ་དད་ཀྱི་བྱེ་བྲག་ཡིན་པར་
ཐལ། ཀ་བུམ་གཉིས་དེ་དེ་ཡིན་པའི་ཕྱིར་ན་མ་ཁྱབ། འདོད་མི་
ནུས་ཏེ། ཀ་བུམ་གཉིས་ཡོད་པ་མ་ཡིན་ཞིང་ཡོད་པ་ཡིན་པའི་གཞི་
མཐུན་པ་དུ་མ་མ་གྲུབ་པའི་ཕྱིར་རོ། །འོ་ན་ཀ་བུམ་གཉིས་ཡོད་པ་དེ་
སྤྱི་དང་བྱེ་བྲག་གང་རུང་མིན་ནམ་ཞེ་ན། ཡིན་ཏེ། དེ་སྤྱི་ཡིན་
པའི་ཕྱིར། དེར་ཐལ། ཀ་བུམ་གཉིས་དང་ལྡན་པའི་ཤར་གཞི་དེ།
ཀ་བུམ་གཉིས་ཡོད་པའི་བྱེ་བྲག་ཡིན་པའི་ཕྱིར། འོ་ན་བུམ་པ་དེ་ཀ་
བུམ་གཉིས་ཡོད་པའི་བྱེ་བྲག་ཡིན་པར་ཐལ། འདོད་པའི་ཕྱིར་ཟེར་
ན། བུམ་པ་དེ་ཀ་བུམ་གཉིས་ཡོད་པ་ཡིན་པར་ཐལ། འདོད་པའི་
ཕྱིར། འདོད་ན། རྟག་པ་དེ་རྒྱུ་ཡོད་པ་ཡིན་པར་ཐལ་ལོ། །དེས་
ན་ཡོད་པ་གང་ཞིག བྱེ་བྲག་མ་ཡིན་ན་སྤྱི་ཡིན་པས་ཁྱབ་བོ། །གཞི་
གྲུབ་ན། ཁྱོད་ཡོད་པ་སོགས་བྱེ་བྲག་མ་ཡིན་པས་ཁྱབ་པས། རྟག་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 299
པར་རྟོགས་པའི་ཚད་མ་མི་རྟག་པ་ལྟ་བུ་སྤྱི་ཡིན་ ཟེར་ དགོས་ པས།
དེའི་བྱེ་བྲག་ལ་རྟག་པར་རྟོགས་པའི་ཚད་མ་མི་རྟག་པ་དང་གཅིག་དེ་
བཞག་ནས་བྱེ་བྲག་གི་དོན་རྩིས་ཆོག་ལ། རྟག་པ་ལྟ་བུ་བཞག་ནས་
རྩི་ཚུལ་མི་འདྲ་བྱས་ན། དངོས་པོར་རྟོགས་པའི་ཚད་མ་མི་རྟག་
པའི་བྱེ་བྲག་ཀྱང་ཡོད་པར་འགྱུར་རོ། །འདིར་སྤྱི་ཡིན་ན། ཁྱོད་ཀྱི་
མཚན་གཞི་ཡོད་པས་ཁྱབ་པར་གསུངས་པ་དང་། བསྡུས་གཞུང་
གཞན་ལས། ཁྱོད་ཀྱི་མཚན་གཞི་མེད་པར་ཐལ། ཁྱོད་མཚན་
མཚོན་གང་རུང་མ་ཡིན་པ་གང་ཞིག མཚན་མཚོན་ཡང་མ་ཡིན་
པའི་ཕྱིར། གསུངས་པ་མི་འགལ་ཏེ། དེ་ནི་མཚན་མཚོན་གཞི་
གསུམ་གྱི་ནང་གི་མཚན་གཞི་ལ་དགོངས་ལ། འདིར་ནི་ཁོ་རང་གི་
ཡིན་པ་ལ་བྱས་པའི་ཕྱིར། དགེ་སློང་གི་མཚན་གཞི་རྣམ་ཤེས་ཞེས་པ་
བརྟགས་དོན་བཙལ་ན་རྙེད་རྒྱུ་ལ་མཚན་གཞིར་བྱས་ཀྱི་དེ་ཡིན་མི་
དགོས་པའི་ཕྱིར། བྱེ་བྲག་ཡིན་ན། ཤེས་བྱ་ཁྱོད་ཀྱི་སྤྱི་བྲག་ཡིན་
པས་ཁྱབ་ཟེར་ན། མ་ཡིན་པ་ལས་ལོག་པ་ཆོས་ཅན། དེར་ཐལ།
དེའི་ཕྱིར། འདོད་ན། གང་དྲན་དྲན་ཡིན་པར་ཐལ། ཤེས་བྱ་
མ་ ཡིན་པ་ལས་ལོག་པའི་སྤྱི་ ཡིན་ པའི་ ཕྱིར། ཡང་དེ་ ཆོས་ ཅན།
ཁྱོད་ཀྱི་སྤྱི་ཡོད་པར་ཐལ། ཁྱོད་བྱེ་བྲག་ཡིན་པའི་ཕྱིར་ཟེར་ན་་་་
འདོད་པ་ཡིན་ཏེ། ཤེས་བྱ་རྟག་པ་དེ་ཡིན་པའི་ཕྱིར། ཡང་ཁོ་ན་
རེ། སྤྱི་ཆོས་ཅན། དངོས་པོའི་སྤྱི་དང་བྱེ་བྲག་གཉིས་ཀ་ཡིན་པར་
ཐལ། དངོས་པོའི་སྤྱི་ཡིན་པ་གང་ཞིག བྱེ་བྲག་ཡིན་པའི་ཕྱིར་



300
གནའ་དཔེ་གཅེས་བསྡུས་དཔེ་ཚོགས།
ཟེར་ན། སྡོམ་རྟགས་མ་གྲུབ་ཀྱི་ལན་འདེབས་དགོས།མ་ཡིན་པ་ལས་
ལོག་པའི་གསེར་བུམ་བུམ་པ་ཆོས་ཅན། བུམ་པའི་སྤྱི་ཡིན་པར་ཐལ།
བུམ་པ་ཁྱོད་ཀྱི་བྱེ་བྲག་ཡིན་པའི་ཕྱིར་ན་མ་ཁྱབ། འདོད་ན། དེ་
ཆོས་ཅན། ཁྱོད་མེད་ན་བུམ་པ་མེད་དགོས་པར་ཐལ། ཁྱོད་བུམ་
པའི་སྤྱི་ཡིན་པའི་ཕྱིར། མ་ཁྱབ་ཟེར་ན། དངོས་པོར་རྟོགས་པའི་
ཚད་མ་མི་རྟག་པ་ཡང་བུམ་པའི་སྤྱི་ཡིན་པར་ཐལ་ལོ། ། ཀ་བའི་སྤྱིའི་
བྱེ་བྲག་དང་། བུམ་པའི་སྤྱིའི་བྱེ་བྲག་གཉིས་ཀ་ཡིན་མིན་གྱི་མུ་བཞི་
ཡོད་དེ། རིམ་བཞིན་ཀ་བ་དང་ལྡན་པའི་གཞིར་དངོས་པོ་དང་བུམ་
པ་དང་ལྡན་པའི་གཞིར་དངོས་པོ་དང་། ཡོད་པར་ཐལ། ཡོད་
པའི་ཕྱིར་ཞེས་པའི་ཐལ་འགྱུར་དང་ ཐ་དད་དུ་གྱུར་པའི་དངོས་པོ་
དང་བུམ་པ་བཞི་བོ་དེ་ཡིན་པའི་ཕྱིར། གསུམ་པ་ལ་བུམ་པའི་
དགག་གཞི་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་
ཐལ་འགྱུར་དང་ཐ་དད་དུ་གྱུར་པའི་དངོས་པོ་མེད་པར་ཐལ། བུམ་
པའི་སྤྱི་མེད་པའི་ཕྱིར་ཟེར་ན། རྩོད་གཞི་སྒྲུབས་ལ་འཚང་ནས་རྩོད་
གཞི་དང་མི་ལྡན་པར་གྱུར་པས་བུམ་པའི་སྤྱི་མེད་པར་རྟགས་མ་གྲུབ་
ཅེས་ལན་ཐེབས་པའི་ཕྱིར། དེ་བཞིན་དུ་བུམ་པ་མ་ཡིན་པའི་སྤྱིའི་
བྱེ་བྲག་དང་། ཀ་བ་མ་ཡིན་པའི་སྤྱིའི་བྱེ་བྲག་གཉིས་ཀ་ཡིན་མིན་གྱི་
མུ་བཞི་ཡོད་དེ། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་
འགྱུར་དང་ཐ་དད་ཀྱང་ཡིན། ཀ་བ་མ་ཡིན་པར་གྱུར་པའི་གཅིག་
ཡིན་པའི་གཞི་མཐུན་པ་དང༌། ཡོད་པར་ཐལ། ཡོད་པའི་ཕྱིར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 301
ཞེས་པའི་ཐལ་འགྱུར་དང་ཐ་དད་ཀྱང་ཡིན། བུམ་པ་མ་ཡིན་པར་
གྱུར་པའི་གཅིག་ ཡིན་པའི་གཞི་མཐུན་པ་དང༌། ཡིན་ པར་ ཐལ།
ཡིན་པའི་ཕྱིར་ཞེས་པའི་ཐལ་འགྱུར་མ་ཡིན་པར་གྱུར་པའི་གཅིག་དང་
བུམ་པ་རྣམས་རིམ་བཞིན་འཇོག་པའི་ཕྱིར། བསྡུས་གཞུང་ལུང་
རིགས་ཉི་མ་ལས། ཁྱོད་མ་ཡིན་པ་མེད་པ་ཡིན་ན། ཁྱོད་བྱེ་བྲག་
མ་ཡིན་པས་ཁྱབ་ཟེར་ན། སྒྲ་མི་རྟག་པ་ཆོས་ཅན། ཞེས་པ་དང༌།
རྟག་པ་དེ་ཡང་སྒྲ་མི་རྟག་པ་མ་ཡིན་ཞིང་ཤེས་བྱ་ཡིན་ཞེས་དང༌། ཁ་
ཅིག་ན་རེ། མི་རྟག་པའི་བྱེ་བྲག་ཡིན་ན། དངོས་པོའི་བྱེ་བྲག་ཡིན་
པས་ཁྱབ་ཟེར་ན། དངོས་པོའི་འབྲས་བུར་གྱུར་པའི་འདུས་བྱས་
ཆོས་ཅན། ཞེས་གསུངས་པ་རྣམས་དཔྱད་པར་བྱ་སྟེ། སྒྲ་མི་རྟག་
པ་མ་ཡིན་པ་ཡོད་པར་ཐལ། སྒྲ་མེད་པ་ཡོད་པའི་ཕྱིར་ཏེ་དངོས་པོ་
མེད་པ་ཡོད་པའི་ཕྱིར། དེར་ཐལ། རྣམ་བཤད་སྙིང་བོ་རྒྱུན་ལས།
དངོས་པོ་ཐམས་ཅད་མེད་པ་སྲིད་པར་ཐལ་ལོ། ། ཞེས་ཟེར་ན་ཆེས་
ཤིན་ཏུ་འདོད་པ་ཡིན་ཏེ། ཞེས་གསུངས་པའི་ཕྱིར། གཉིས་པ་ལ་
དེ་སྒྲ་སྦྱར་ན་རུང་གི རྟག་པ་སྒྲ་མི་རྟག་པ་མ་ཡིན་ཞིང་ཤེས་བྱ་ཡང་
ཡིན་པའི་གཞི་མཐུན་པ་མ་ཡིན་ཏེ། རྟག་པ་སྒྲ་མི་རྟག་པ་མ་ཡིན་པ་
དང༌། མེད་པ་གཉིས་ཀ་ཡིན་པའི་ཕྱིར་རོ། །དངོས་པོའི་འབྲས་བུ་
མི་རྟག་པའི་འབྲས་བུ་ཡིན་པར་ཐལ། བྱས་པའི་རྒྱུ་མི་རྟག་པའི་རྒྱུ་
ཡིན་ པའི་ ཕྱིར་ཏེ། རང་རེའི་ རྟགས་ རིགས་ མཐའ་དཔྱོད་ལས།
བྱས་པའི་རྒྱུ། བྱས་པའི་རྒྱུར་གྱུར་པའི་སྔོན་པོ་མི་རྟག་པར་སྒྲུབ་



302
གནའ་དཔེ་གཅེས་བསྡུས་དཔེ་ཚོགས།
པའི་རྟགས་ཡང་དག་མ་ཡིན་པར་གསུངས་པའི་རྒྱུ་མཚན་ཡོད་པའི་
ཕྱིར་དང་། སྒྲའི་བྱས་པ་དང་སྒྲའི་མི་རྟག་པ་གཉིས་རྫས་རིགས་
གཅིག་ཡིན་པའི་ཕྱིར་རོ། །
ལྔ་བ་མཚན་མཚོན་གྱི་རྣམ་གཞག་ལ་ལྔ་ལས། དང་བོ་མཚན་
མཚོན་གཞི་གསུམ་གྱི་མཚན་ཉིད་བཤད་པ་ནི། མཚན་མཚོན་རྣམ་
གཞག་འདི་ལྟ་སྟེ། །མཚན་ཉིད་གོ་བྱེད་ཡིན་པ་ཡོད། །རྫས་ཡོད་ཆོས་
གསུམ་ཚང་བའོ། །མཚོན་བྱ་གོ་བྱ་ཡིན་པ་ཡོད། །བཏགས་ཡོད་ཆོས་
གསུམ་ཚང་བའོ། །གཞུང་ལུགས་རྣམས་ལས་གོ་བྱ་དང༌། །གོ་བྱེད་མི་
འཁྲུལ་བ་རུ་འཇུག། གོ་བྱའི་སྟེང་དུ་མཚན་གཞི་ནི། །གོ་བྱེད་ཀྱིས་ནི་
འཁྲུལ་མེད་རྟོགས། ། མཚན་མཚོན་གཞི་གསུམ་རྣམ་གཞག་་
གསུངས། ། ཞེས་བྱུང་། མཚན་ཉིད་རྣམས་རང་རང་གི་མཚོན་བྱ་
དེ། གོ་བྱེད་དུ་འཇོག་བྱེད་ནི། མཚོན་བྱ་དེ་དག་གི་རྫས་ཡོད་ཆོས་
གསུམ་ ཚང་ བ་ འཇོག་ ལ་ མཚོན་ བྱ་ རྣམས་ གོ་བྱར་ འཇོག་བྱེད་ནི།
མཚན་ཉིད་དེ་དག་གི་བཏགས་ཡོད་ཆོས་གསུམ་ཚང་བའོ། ། ཚད་
མའི་གཞུང་ལུགས་རྣམས་ལས་གོ་བྱ་དང་གོ་བྱེད་མི་འཁྲུལ་བར་འཇུག་
པ་སྟེ་རྟོགས་པའི་ཆེད་ཏུ་མཚན་གཞི་ནི་གོ་བྱའི་སྟེང་དུ་སྟེ་གོ་བྱ་དང་
སྦྱར་ ནས་ གོ་ བྱེད་ ཀྱིས་ འཁྲུལ་ མེད་ དུ་ རྟོགས་ པར་ བྱེད་ པས་ ན།
མཚན་མཚོན་གཞི་གསུམ་གྱི་རྣམ་གཞག་གསུངས་སོ། །དོན་བསྡུ་ན་
རྫས་ཡོད་ཆོས་གསུམ་ཚང་བ་མཚན་ཉིད་ཀྱི་མཚན་ཉིད། བཏགས་
ཡོད་ཆོས་གསུམ་ཚང་བ་མཚོན་བྱའི་མཚན་ཉིད། མཚན་ཉིད་ཀྱིས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 303
མཚོན་བྱ་མཚོན་པའི་གཞིར་གྱུར་པ་མཚན་གཞིའི་མཚན་ཉིད་དུ་་་
འཇོག་ཅེས་པའོ། ། གཉིས་པ་མཚོན་སྦྱོར་ནི། དེ་ཡི་ཚུལ་དང་རྗེས་
མཐུན་པར། ། བུམ་པ་མཚན་གཞི་དངོས་པོར་མཚོན། ། དོན་བྱེད་
ནུས་པ་ཡིན་པས་སོ། །ཞེས་པ་མཚན་མཚོན་སྦྱོར་བར་འཐད། །ཅེས་
བྱུང༌། ཚད་མའི་གཞུང་ལས་གསུངས་ཚུལ་དེ་དང་རྗེས་སུ་མཐུན་
པར་མཚོན་སྦྱོར་འགོད་ཚུལ་ནི། བུམ་པ་མཚན་གཞི། ་ ་དངོས་པོ་
ཡིན་པར་མཚོན། དོན་བྱེད་ནུས་པ་ཡིན་པས་སོ། ། ཞེས་པའོ། །
གསུམ་པ་མཚན་མཚོན་གྱི་དོན་ནི། ཡོངས་གྲགས་ཁྱབ་མཉམ་སྒོ་
གཉིས་དང༌། །ལྡོག་ཁྱབ་གཉིས་ནི་སྒོ་བཞི་འབུད། ། མཚན་མཚོན་སྒོ་
བཞི་ཡིན་ཞེས་གྲགས། །མཚན་གཞི་མཚོན་བྱའི་སྟེང་དུ་ནི། །མཚན་
ཉིད་ཀྱིས་ནི་ངེས་པར་བྱེད། ། ཅེས་བྱུང༌། ། ཅིག་ཤོས་ཡིན་ན་ཅིག་
ཤོས་དེ་ཡིན་པས་ཁྱབ་པ་སྟེ་ཁྱབ་མཉམ་གྱི་སྒོ་གཉིས་དང་། ། ཅིག་
ཤོས་མ་ཡིན་ན། ཅིག་ཤོས་མ་ཡིན་པས་ཁྱབ་པ་སྟེ།. ལྡོག་ཁྱབ་སྒོ་
གཉིས་ཏེ་མཚན་མཚོན་སྒོ་བཞི་ངེས་ཞིང་། མཚན་གཞིའི་སྟེང་དུ་
མཚོན་བྱ་དེ་མཚན་ཉིད་ཀྱིས་ངེས་པར་བྱེད་པ་ཞིག་ལ་མཚན་མཚོན་
དུ་འཇོག་གི་ཁྱབ་པ་བཞི་གང་རུང་མ་ཚང་བ་དང་། དེ་ཚང་ཡང་
ངེས་དཀའ་སླ་མེད་པ་རྣམས་མི་འཇོག་ཅེས་པའོ། ། དེ་ལ་ཁོ་ན་རེ།
དོན་བྱེད་ནུས་པ་ཆོས་ཅན། རང་གི་མཚོན་བྱ་གང་ཡིན་པ་དེའི་
མཚན་ཉིད་ཡིན་པར་ཐལ། མཚན་ཉིད་ཡིན་པ་གང་ཞིག དེ་
ལས་ གཞན་ པ་ ཞིག་ གི་ མཚན་ ཉིད་ མ་ ཡིན་ པའི་ ཕྱིར་ ན་ མ་ ཁྱབ།



304
གནའ་དཔེ་གཅེས་བསྡུས་དཔེ་ཚོགས།
དེར་ཐལ། རྫས་ཡོད་ཀྱི་ཆོས་གསུམ་ཚང་བ་ཡིན་པའི་ཕྱིར། རྩ་
བར་འདོད་ན། རང་གི་མཚོན་བྱ་དང་ཡིན་ཁྱབ་མཉམ་ཡིན་པར་
ཐལ་ལོ། ། ཡང་ཁོ་ན་རེ། གདུང་བཏེགས་ཀྱི་དོན་བྱེད་ནུས་པ་་་
རྟོགས་ན། དོན་བྱེད་ནུས་པ་རྟོགས་དགོས་པར་ཐལ། དེའི་ཚིག་
ཟུར་གྱི་དོན་བྱེད་ནུས་པ་རྟོགས་ན། དེ་རྟོགས་དགོས་པའི་ཕྱིར་ཟེར་
ན། རྟགས་མ་གྲུབ་སྟེ། དེའི་ཚིག་ཟུར་གྱི་དོན་བྱེད་ནུས་པར་
རྟོགས་ན། རང་འབྲས་བསྐྱེད་ནུས་པར་རྟོགས་པས་མ་ཁྱབ་པའི་
ཕྱིར། ཡང་ཁོ་ན་རེ། བུམ་པ་བཏགས་ཡོད་ཆོས་གསུམ་ཚང་བ་
ཡིན་པར་རྟོགས་ན། བུམ་པ་མཚོན་བྱ་ཡིན་པར་རྟོགས་པས་ཁྱབ་
པར་ཐལ། བུམ་པ་སྤྱིར་མཚོན་བྱ་ཡིན་པར་རྟོགས་ན། བུམ་པ་
མཚོན་བྱ་ཡིན་པར་རྟོགས་པས་ཁྱབ་པའི་ཕྱིར་ན་མ་ཁྱབ་སྟེ། བུམ་
པ་བཏགས་ཡོད་ཆོས་གསུམ་གྱི་ནང་གི་སྤྱིར་མཚོན་བྱ་ཡིན་པར་རྟོགས་
ན། ། སྤྱིར་མཚོན་བྱ་ཡིན་པར་རྟོགས་པས་མ་ཁྱབ་པའི་ཕྱིར། དེར་
ཐལ། དེའི་ནང་གི་སྤྱིར་མཚོན་བྱ་ཡིན་པ་ནི། དོན་གྱིས་མཚོན་བྱ་
ཡིན་པ་ལ་བྱེད་དགོས་པའི་ཕྱིར། གཞི་གྲུབ་ན། ཁྱོད་ཡོད་པ་ཡོད་
པའི་མཚན་གཞི་མ་ཡིན་པས་ཁྱབ་སྟེ། ཁྱོད་ཡོད་པ་ངེས་ནས་ཡོད་
པ་ཚད་མས་མ་ངེས་པའི་གང་ཟག་མེད་པས་ཁྱབ་པའི་ཕྱིར། དེས་
གཞན་མི་རྟག་པ་སོགས་ལ་རིགས་འདྲ། གཅིག་ཆོས་ཀྱི་མཚན་གཞི་
མ་ཡིན་ཏེ། དེ་ངེས་ན་སོ་སོ་བའི་ཆོས་ངེས་དགོས། དེ་ངེས་པའི་
གང་ཟག་ཡིན་ན། ཆོས་ངེས་དགོས་པའི་ཕྱིར། དེ་བཞིན་དུ་རྣམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 305
མཁྱེན་ གྱི་ མཚན་ ཉིད་ མཚན་ གཞི་ སོགས་ ལ་ གང༌ འཇོག་ དང༌།
བདག་མེད་དང་གཅིག་གི་མཚན་གཞི་ལ་བདག་མེད་འཇོག་དགོས་
པས་དེ་གཉིས་ལ་རྟོགས་དཀའ་སླ་ཡོད་མེད་སོགས་ ཐམས་ ཅད་ཀྱི་
ལུགས་ལ་དཔྱད་དགོས་སོ། །བཞི་བ་ཁྱབ་པ་བསྟན་པ་ནི། གཞི་དེ་
མཚོན་བྱ་ཡིན་པས་སྟེང་། ། མཚན་ཉིད་ཅི་ཙམ་བརྩེགས་ཀྱང་ཡོད། །
མཚོན་བྱ་བཏགས་ཡོད་གཉིས་ ཀ་མེད། ། གཞི་དེ་མཚན་ཉིད་ཡིན་
པས་སྟེང་། །བཏགས་ཡོད་ཅི་ཙམ་བརྩེགས་ཀྱང་ཡོད། །མཚན་ཉིད་
རྫས་ཡོད་གཉིས་ཀ་མེད། །ཅེས་བྱུང་། མཚོན་བྱ་ཡིན་ན། ཁྱོད་
ཀྱི་མཚན་ཉིད་ཀྱི་མཚན་ཉིད་སོགས་ཅི་ཙམ་བརྩེགས་ཀྱང་ཡོད་པས་
ཁྱབ་པར་མ་ཟད། སྔ་མ་སྔ་མའི་རྫས་ཡོད་ཆོས་གསུམ་ཚང་བའི་
མཚོན་བྱ་ཡིན་པས་ཁྱབ། ཁྱོད་དང་ཁྱོད་ཀྱི་མཚན་ཉིད་སོགས་ཀྱི་
མཚོན་བྱ་དང་། བཏགས་ཡོད་ཆོས་གསུམ་ཚང་བ་གཉིས་ཀ་མེད་
པས་ཁྱབ་བོ། ། མཚན་ ཉིད་ཡིན་ན། ཁྱོད་ཀྱི་བཏགས་ཡོད་ཆོས་
གསུམ་ཚང་བའི་བཏགས་ཡོད་ཆོས་གསུམ་ཚང་བ་ སོགས་ ཅི་ཙམ་་་
བརྩེགས་ཀྱང་སྔ་མ་སྔ་མའི་མཚོན་བྱའི་མཚན་ཉིད་ཡིན་པས་ཁྱབ་པས།
དེ་གཉིས་ཀ་ཡོད་པས་ཁྱབ་ལ། ཁྱོད་ཀྱི་མཚན་ཉིད་དང་། རྫས་
ཡོད་ཆོས་གསུམ་ཚང་བ་གཉིས་ཀ་མེད་པས་ཁྱབ་བོ། །དེ་བཞིན་དུ་
ཡོད་ཆོས་གསུམ་མ་ཚང་བའི་མཚོན་བྱ་ཡིན་པས་ཁྱབ། དེ་ཡིན་ན་
ཁྱོད་ཀྱི་མཚོན་བྱ་མ་ཡིན་པ་ཁྱོད་ཀྱི་བཏགས་ཡོད་ཆོས་གསུམ་མ་ཚང་



306 ་་་ གནའ་དཔེ་གཅེས་བསྡུས་དཔེ་ཚོགས།
བའི་མཚོན་བྱ་ཡིན་པས་ཀྱང་ཁྱབ་བོ། ། དེ་ལ་ཁོ་ན་རེ། དོན་བྱེད་
ནུས་པ་མི་རྟག་པ་ཆོས་ཅན། ཁྱོད་ཀྱི་རྫས་ཡོད་ཆོས་གསུམ་ཚང་བ་
ཁྱོད་ཀྱི་མཚན་ཉིད་ཀྱི་མཚན་ཉིད་ཡིན་པར་ཐལ། ཁྱོད་མཚོན་བྱ་
ཡིན་པའི་ཕྱིར། འདོད་ན། དོན་བྱེད་ནུས་པ་མི་རྟག་པའི་མཚན་
ཉིད་ཡིན་པ་ཡོད་པར་ཐལ། དེ་མཚོན་བྱ་ཡིན་པའི་ཕྱིར། འདོད་
ན། དེ་དོན་བྱེད་ནུས་པ་མི་རྟག་པའི་མཚན་ཉིད་ཡིན་པར་འཛིན་
པའི་ རྟོག་ པའི་ཞེན་ཡུལ་ མ་ ཡིན་ པར་ ཐལ། དེ་ ཡོད་ པའི་ ཕྱིར།
འདོད་ན། དེ་ཆོས་ཅན། ཁྱོད་ཁྱོད་འཛིན་རྟོག་པའི་ཞེན་ཡུལ་
ཡིན་པར་ཐལ། ཁྱོད་བདག་མེད་ཡིན་པའི་ཕྱིར་ཞེ་ན། དོན་བྱེད་
ནུས་པ་དེ་མི་རྟག་པའི་མཚན་ཉིད་ཡིན་པ་འཇོག་དགོས་སྙམ། དེས་
གཞན་ལ་རིགས་འདྲ། ཡང་ཁོ་ན་རེ། ཚད་མའི་དམིགས་པ་ཡོད་
པ་ཆོས་ཅན། ཁྱོད་ཀྱི་རྫས་ཡོད་ཆོས་གསུམ་མ་ཚང་བ་ཁྱོད་ཀྱི་་་
མཚན་ཉིད་མ་ཡིན་པའི་མཚན་ཉིད་ཡིན་པར་ཐལ། ཁྱོད་བདག་
མེད་ཡིན་པའི་ཕྱིར། འདོད་ན། ཚད་མའི་དམིགས་པ་ཡོད་པའི་
མཚན་ཉིད་མ་ཡིན་པ་ཡོད་པར་ཐལ། དེ་མཚོན་བྱ་ཡིན་པའི་ཕྱིར།
འདོད་ན། ཚད་མའི་དམིགས་པ་མཚན་ཉིད་མ་ཡིན་པ་ཡོད་པར་
ཐལ། དེ་ ཡོད་ པའི་ མཚན་ ཉིད་ མ་ ཡིན་ པ་ ཡོད་ པའི་ ཕྱིར་ ན།
རྟགས་མ་གྲུབ་ཟེར་དགོས་པ་སྔར་ལྟར་རོ། །ཁོ་ན་རེ། ། བདག་མེད་
དང་ཡིན་ཁྱབ་མཉམ་ཡིན་ན། བུམ་པ་དང་ཡིན་ཁྱབ་མཉམ་མ་ཡིན་
པས་ཁྱབ་ཟེར་ན། བུམ་པ་ཡིན་པ་གང་ཞིག ། རྟག་པ་མ་ཡིན་པ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 307
ཆོས་ཅན། དེར་ཐལ། དེའི་ཕྱིར། དེ་བཞིན་དུ་དེ་དག་དང་
ཡོད་ཁྱབ་མཉམ་ལ་རི་བོང་རྭ་ཡིན་པ་གང་ཞིག་རྟག་པ་མ་ཡིན་
པར་རྟོགས་པའི་ཚད་མ་འཇོག་པ་སོགས་གཞན་ལ་རིགས་འདྲ། ། ལྔ་
བ་མཚན་མཚོན་ གྱི་རྣམ་ གྲངས་ནི། ཡུལ་གྱི་མཚན་ཉིད་བློ་རིག་
སོགས། ། རྣམ་ གྲངས་ སློབ་ དཔོན་ ངག་ ལས་ ཤེས། ། ཞེས་ བྱུང་།
ཡུལ་གྱི་མཚན་ཉིད་ལ་བློས་རིག་པར་བྱ་བ་འཇོག་པ་སོགས། མཚན་
མཚོན་རེ་རེ་བའི་རྣམ་ གྲངས་མང་བོ་སློབ་དཔོན་དག་གི་ངག་ལས་
ཤེས་པར་བྱའོ། །
དྲུག་པ་རྒྱུ་འབྲས་ཀྱི་རྣམ་གཞག་ལ་གཉིས་ལས། དང་བོ་རྒྱུ་
འབྲས་ཀྱི་རྣམ་གཞག་དངོས་ལ། ཁུངས་འགོད་པ་དང༌། དེའི་
དོན་བཤད་པ་གཉིས། དང་བོ་ནི། རྒྱུ་དང་འབྲས་བུའི་རྣམ་་་
བཞག་ནི། སྡེ་བདུན་མཛད་པའི་གཞུང་ལུགས་ལས། ། རྒྱུ་ལ་རང་
བཞིན་ཇི་སྙེད་ཅིག། མེད་ན་མི་འབྱུང་འབྲས་བུར་གསུངས། ། མེ་
ཡི་འབྲས་བུ་དུ་བ་སྟེ། ། འབྲས་བུ་ཆོས་ཀྱི་རྗེས་འཇུག་ཕྱིར། ། ཞེས་
གསུངས་རྒྱུ་འབྲས་འབྲེལ་བ་བསྟན། ། ཞེས་བྱུང༌། ཚད་མ་སྡེ་་་་་
བདུན་མཛད་པ་བོ་དཔལ་ཆོས་ཀྱི་གྲགས་པའི་གཞུང་ལུགས་ཚད་མི་ ་
རྣམ་འགྲེལ་ལས་གསུངས་པའི་ཚིག་རྐང་དེ་བཞིས་རྒྱུ་འབྲས་ཀྱི་འབྲེལ་
བ་རྟེན་བྱུང་འབྲེལ་བསྟན་པས་རྒྱུ་འབྲས་ཀྱི་རྣམ་གཞག་ཀྱང་བསྟན་
ཏོ། །གཉིས་པ་ལ་བཞི་ལས། དང་བོ་མཚན་ཉིད་ནི། སྐྱེད་པར་
བྱེད་པ་རྒྱུའི་མཚན་ཉིད། །བསྐྱེད་པར་བྱ་བ་འབྲས་བུ་ཡི། །མཚན་



308
གནའ་དཔེ་གཅེས་བསྡུས་དཔེ་ཚོགས།
ཉིད་དུ་ནི་འཐད་པ་ཡིན། །ཞེས་བྱུང༌། །འདུས་བྱས་ཡིན་ན། ཁྱོད་
ཀྱི་སྐྱེད་བྱེད་ཁྱོད་ཀྱི་རྒྱུའི་མཚན་ཉིད་དང༌། ཁྱོད་ཀྱི་བསྐྱེད་བྱ་ཁྱོད་
ཀྱི་འབྲས་བུའི་མཚན་ཉིད་ཡིན་པས་ཁྱབ་བོ། ། དེ་ལ་ཁོ་ན་རེ། ཀ་
བུམ་གཉིས་ཆོས་ཅན། ཁྱོད་ཀྱི་རྒྱུ་གཅིག་ཡིན་པར་ཐལ། ཁྱོད་ཀྱི་
རྒྱུ་མཚོན་བྱ་ཡིན་པའི་ཕྱིར། འདོད་ན། ཁྱོད་ཀྱི་ཉེར་ལེན་གཅིག་
ཡིན་པར་ཐལ། འདོད་པའི་ཕྱིར། འདོད་ན། དེ་གཉིས་ཆོས་
ཅན། རང་གི་དངོས་ཀྱི་ཉེར་ལེན་གཅིག་ལས་སྐྱེས་པའི་ཐ་དད་པའི་
འདུས་བྱས་ཡིན་པར་ཐལ། རང་གི་དངོས་ཀྱི་ཉེར་ལེན་གཅིག་ལས་
སྐྱེས་པ་གང་ཞིག ཐ་དད་པའི་འདུས་བྱས་ཡིན་པའི་ཕྱིར་ན་མ་ཁྱབ་
སྟེ། དེ་ནི་ཁོ་རང་གཉིས་ཀྱི་ཉེར་ལེན་གཉིས་ཀྱི་གཞི་མཐུན་པ་་་
གཅིག་ལས་སྐྱེས་པ་ལ་བྱེད་པའི་ཕྱིར། ཡང་དེ་གཉིས་ཀྱི་ཉེར་ལེན་
གཅིག་མ་ཡིན་པར་ཐལ། དེ་གཉིས་ཀྱི་རྫས་རྒྱུན་གཅིག་མ་ཡིན་པའི་
ཕྱིར་ན་མ་ཁྱབ། ཡང་དེ་གཉིས་ཀྱི་ཉེར་ལེན་འགལ་བ་ཡིན་པར་
ཐལ། དེ་གཉིས་ཀྱི་ཉེར་ལེན་གཉིས་འགལ་བ་ཡིན་པའི་ཕྱིར་ན་མ་
ཁྱབ། ཀ་བུམ་གཉིས་ཆོས་ཅན། ཁྱོད་ཀྱི་ཉེར་ལེན་གྱི་ཡིན་པ་ཡོད་
པར་ཐལ། ཁྱོད་ཀྱི་རྒྱུའི་ཡིན་པ་ཡོད་པའི་ཕྱིར་ན་མ་ཁྱབ། ཅེས་
བསྡུས་གཞུང་རྩོམ་འཕྲོར་གསུངས་པས་དངོས་པོ་ཡིན་ན། ཁྱོད་ཀྱི་
ཉེར་ལེན་མཚོན་བྱ་ཡིན་པས་མ་ཁྱབ་བོ། །ཡང་དེ་ཉིད་ལས། ཁྱོད་
ཀྱི་རྒྱུར་གྱུར་པའི་ཤེས་པ་ཡོད་པར་ཐལ། ཁྱོད་དངོས་པོ་ཡིན་པའི་
ཕྱིར། ཞེས་གསུངས་པས་དངོས་པོ་ཡིན་ན། ཁྱོད་ཀྱི་རྒྱུ་དང་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 309
འབྲས་བུ་གཉིས་རེ་རེ་ལ་ཤེས་པ་དང་ལྡན་མིན་གཉིས་ཡོད་པས་ཁྱབ་
སྟེ། རྒྱུར་གྱུར་པའི་ལས་སེམས་པ་རེ་ཡོད་དགོས་པས་སོ། ། གང་
ཟག་གི་ཉེར་ལེན་ཡིན་ན། གང་ཟག་ཡིན་པས་ཁྱབ་པར་བསྡུས་
གཞུང་ཐམས་ཅད་ལས་གསུངས་པས། གང་ཟག་གི་ས་བོན་གང་
ཟག་ཏུ་འཇོག་གམ་དཔྱད་དགོས། མཁར་གཞོང་ནང་གི་རྒྱུ་ཤུགས་
ཆོས་ཅན། ཁྱོད་མཁར་གཞོང་ནང་ན་མེད་པར་ཐལ། ཁྱོད་ཀྱི་
དུས་ན་མཁར་གཞོང་འགག་ཚར་བའི་ཕྱིར་ན་མ་ཁྱབ་སྟེ། རང་དུས་
ན་ཡོད་པའི་མཁར་གཞོང་ཡོད་ལ་མཁར་གཞོང་དེ་དུས་མེད་པའི་ཕྱིར།
ཞེས་དང༌། ཡུམ་སྒྱུ་མ་ལྷུམ་མཛེས་དང་རྒྱལ་བུ་གཞོན་ནུ་དོག་གྲུབ་
གཉིས་ཆོས་ཅན། ནས། དེ་གཉིས་ ལྷན་ ཅིག་ ཏུ་ཚོགས་ནས་་་་་
གསུང་གླེང་བྱས་པ་མེད་པར་ཐལ། དེ་གཉིས་གཅིག་སྐྱེས་དུས་་་
གཅིག་ཤེས་འགག་ཟིན་པའི་ཕྱིར་ན་མ་ཁྱབ། ཅེས་གསུངས་པས།
མེ་དུ་བའི་རྒྱུ་དང་མ་བུའི་རྒྱུ་དང་བུམ་པ་བུམ་ནང་གི་ཆུའི་རྒྱུར་བཞག་
པ་སོགས་རིགས་འདྲ། གཉིས་པ་རྒྱུ་འབྲས་རྟག་མི་རྟག་གང་ལ་
འཇོག་པ་སྒྲུབ་བྱེད་དང་བཅས་པ་ནི། མི་རྟོག་པ་ལ་རྒྱུ་འབྲས་་་་
ཡོད། །རྟག་ལ་རྒྱུ་འབྲས་ཡོད་མིན་ཏེ། །རེས་འགའ་བ་ཉིད་ཡིན་པས་
ན། ། སྡུག་བསྔལ་རྒྱུ་བཅས་གསུངས་ཕྱིར་རོ། ། ཞེས་བྱུང༌། རེས་
འགའ་བའི་དངོས་པོ་ཡིན་པས་རྒྱུ་དང་བཅས་པར་བསྒྲུབ་པའི་ཤུགས་
ཀྱིས་རྟག་པ་ལ་རྒྱུ་འབྲས་བཀག་ཅིང་མི་རྟག་པ་ཁོ་ན་ལ་ཡོད་པར་
གསུངས་སོ། ། ཡང་རྣམ་འགྲེལ་ལས། རྒྱུ་མེད་གཞན་ལ་མི་ལྟོས་



310
གནའ་དཔེ་གཅེས་བསྡུས་དཔེ་ཚོགས། །
ཕྱིར། ། རྟག་ཏུ་ཡོད་པའམ་མེད་པར་འགྱུར། ། ཞེས་གསུངས་པས།
རྟག་པ་ཡིན་ན། རྟག་ཏུ་ཡོད་པས་ཁྱབ་ཀྱང༌། དུས་ཐམས་ཅད་དུ་
ཡོད་མི་དགོས་སོ། །གསུམ་པ་གཞན་གྱིས་རྒྱུ་འབྲས་གཉིས་ཀྱི་འཇོག་
ཚུལ་དགག་པ་ནི། ཁ་ཅིག་ཕན་འདོགས་བྱ་བྱེད་ཟེར། ། མི་འཐད་
རྐྱེན་ཡང་རྒྱུར་ཐལ་ཕྱིར། ། ཞེས་བྱུང༌། དེ་ཡང་རྭ་བ་སྟོད་པའི་
བསྡུས་གཞུང་ལས། སྟོན་པ་སངས་རྒྱས་ཆོས་ཅན། སེམས་ཅན་
གྱི་རྒྱུ་ཡིན་པར་ཐལ། སེམས་ཅན་ལ་ཕན་འདོགས་བྱེད་ཡིན་པའི་
ཕྱིར། ཞེས་སོགས་ཀྱི་ཕྱོགས་སྔ་དེ་ཡིན་ལ། དེས་ཆོས་དེ་ལ་ཕན་
འདོགས་བྱ་དང་འདོགས་བྱེད་ཆོས་དེའི་འབྲས་བུ་དང་རྒྱུའི་མཚན་
ཉིད་དུ་བཞག་པ་ལ་དེ་མི་འཐད་དེ། དེ་ལྟར་ན་རང་ཅག་གིས་ཆོས་
སྒྲུབ་པའི་མཐུན་རྐྱེན་བླ་མ་དང་ཟས་གོས་སོགས་ཡང་རང་ཅག་གི་
རྒྱུར་ཐལ་བའི་ཕྱིར། ཞེས་པའོ། ། ཡང་བསྡུས་གཞུང་དེ་ཉིད་ལས།
ཆོས་དེ་ལ་ཕན་འདོགས་བྱེད་ཡིན་ན། ཆོས་དེའི་སྐྱེད་བྱེད་ཡིན་པས་
ཁྱབ་པའི་ཕྱིར་ཏེ། རྣམ་འགྲེལ་ལས། ཕན་འདོགས་གང་ཡིན་
སྐྱེད་པ་ཡིན། ། ཞེས་གསུངས་པའི་ཕྱིར་ཟེར་ན་མ་ཁྱབ་ སྟེ། དེའི་
དོན་ནི། ཆོས་དེའི་ཕན་འདོགས་བྱེད་ཡིན་ན། ཆོས་དེའི་སྐྱེད་
བྱེད་ཡིན་པས་ཁྱོབ་ཅེས་པའི་དོན་ཡིན་པའི་ཕྱིར། ཞེས་ཆོས་དེ་ལ་
ཕན་འདོགས་བྱེད་དང་། དེའི་ཕན་འདོགས་བྱེད་ཀྱི་ཁྱད་པར་ཕྱེ་
ནས་གསུངས་པ་ཀུན་མཁྱེན་བླ་མའི་གསུང་ཟིན་བྲིས་བྱས་པའི་བསྡུས་
གཞུང་ལས། ། ཡང་ན་ཆོས་དེ་ལ་ཕན་འདོགས་བྱེད་ཆོས་དེའི་རྒྱུའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 311
མཚན་ཉིད་དུ་འཇོག་ཅེས་གསུངས་པ་ལྟར་ན། སྟོན་པ་སངས་རྒྱས་
ཀྱིས་གདུལ་བྱ་ལ་ཕན་འདོགས་པར་བྱེད་ཀྱང་། དེ་ལ་ཕན་འདོགས་
བྱེད་མིན་ཟེར་དགོས་ལ། རྩ་བ་འདིར་ནི་སྔ་མ་ལྟར་གསུངས་སོ། །
བཞི་བ་དངོས་པོ་རྣམས་དུས་གང་དུ་དུས་གསུམ་སོ་སོར་འཇོག་ཚུལ་
ནི། དངོས་པོ་ཐམས་ཅད་རང་རྒྱུའི་དུས། ། མ་འོངས་རང་དུས་ད་
ལྟར་ བ། ། རང༌ འབྲས་ དུས་ སུ་ འདས་ པར་ ངེས། ། ཞེས་ བྱུང་།
དངོས་པོ་ཡིན་ན། རང་རྒྱུའི་དུས་སུ་མ་འོངས་པ་དང་། རང་དུས་
སུ་ད་ལྟར་བ་དང་། རང་གི་འབྲས་བུའི་དུས་སུ་འདས་པ་ཡིན་པས་
ཁྱབ་བོ། །བུམ་པ་བུམ་པའི་རྒྱུ་དུས་སུ་མ་འོངས་པ་ཡིན་ཀྱང་། བུམ་
པའི་རྒྱུ་དུས་སུ་བུམ་པ་མ་འོངས་པ་ཡིན་མིན་ཁས་ལེན་གཉིས་ཡོད་དེ།
དང་བོ་ལྟར་ན་བུམ་པའི་རྒྱུ་དུས་སུ་བུམ་པ་ཡོད་པར་ཐལ། དེ་དུས་
སུ་དེ་མ་འོངས་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་དུས་
སུ་དེ་རྒྱུའི་ངོ་བོར་གནས་པའི་ཕྱིར། གཉིས་པ་ལྟར་ན། དེ་དུས་སུ་
དེ་མ་འོངས་པ་ཡིན་པར་ཐལ། དེ་དུས་སུ་དེ་མ་འོངས་པའི་ཕྱིར་ན་
མ་ཁྱབ། འདོད་མི་ནུས་ཏེ། དེ་དུས་སུ་དེ་དུས་བྲལ་ཡིན་པའི་ཕྱིར་
ཟེར་ཡང་སྔ་མ་བཟང་སྟེ། ང་ལས་ནུའི་དུས་སུ་སྟོན་པ་ཤཱཀ་ཐུབ་
སེམས་ཅན་ཡིན་པའི་ཕྱིར་སོགས་མང་ངོ༌། །གཉིས་པ་འདུས་བྱས་ཀྱི་
མཚན་ཉིད་འཕྲོས་དང་བཅས་པ་ལ་གཉིས་ལས། དང་བོ་མཚན་
ཉིད་དངོས་ནི། རང་གི་རྒྱུ་ལས་སྐྱེས་པ་ནི། ། འདུས་བྱས་ཀྱི་ནི་་
མཚན་ཉིད་ཡིན། ། ཞེས་པའི་དོན་གོ་སླའོ། །དེ་ལ་ཁོ་ན་རེ། རང་



312
གནའ་དཔེ་གཅེས་བསྡུས་དཔེ་ཚོགས།
རྒྱུ་ལས་སྐྱེས་པ་མེད་པར་ཐལ། རང་གི་རྒྱུ་མེད་པའི་ཕྱིར་ན་མ་ཁྱབ།
ཡང་རང་གི་རྒྱུ་ལས་སྐྱེས་པ་ཆོས་ཅན། འདུས་བྱས་དང་ཡོད་ཁྱབ་
མཉམ་ཡིན་པར་ཐལ། དེའི་མཚན་ཉིད་ཡིན་པའི་ཕྱིར། ཁྱབ་སྟེ།
རྭ་བ་སྟོད་བསྡུས་གཞུང་ལས། ཁྱབ་པ་ཡོད་དེ། མཚན་མཚོན་གྱི་
ཁྱབ་པ་སྒོ་བརྒྱད་ཁས་ལེན་རིགས་པའི་ཕྱིར། ཞེས་གསུངས་པའི་
ཕྱིར་ན་མ་ཁྱབ་སྟེ། གོང་དུ་མཚན་མཚོན་སྒོ་བཞི་ཡིན་ཞེས་་་་་་
གྲགས། །ཞེས་སྒོ་བཞི་ལས་བརྒྱད་མ་གསུངས་པའི་ཕྱིར། དབུ་ཚད་
སོགས་ལས་ཡོད་ཁྱབ་མཉམ་མ་ཡིན་པའི་མཚན་མཚོན་དུ་མ་གསུངས་
པའི་ཕྱིར། ཡང་ཁོ་ན་རེ། དེ་གཉིས་མཚན་མཚོན་མ་ཡིན་པར་
ཐལ། དེ་གཉིས་ལ་ཁྱབ་ཆེ་ཆུང་ཡོད་པའི་ཕྱིར་ཏེ། རང་གི་རྒྱུ་ལས་
སྐྱེས་པ་དེ་འདུས་བྱས་ཀྱི་བྱེ་བྲག་ཡིན་པའི་ཕྱིར་ན་མ་ཁྱབ་ཟེར་རམ་
དཔྱད་ལ། རྟགས་གྲུབ་སྟེ། ཟུར་དང་བོ་གཉིས་སླ་ལ། དེ་མ་
ཡིན་ཞིང་འདུས་བྱས་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར་ཏེ།
བུམ་པ་དེ་ཡང་དེ་ཡིན། ཀ་བ་དེ་ཡང་དེ་ཡིན་པའི་ཕྱིར། རྟགས་
རེ་རེ་ནས་གྲུབ་སྟེ། དེ་གཉིས་རེ་རེ་ནས་རང་དང་གཅིག་མིན་ཚུལ་
ཡོད་པའི་ཕྱིར། གཉིས་པ་འཕྲོས་དོན་ལ་གཉིས་ལས། དང་བོ་
རང་སྒྲའི་ནང་དུ་ཆོས་ཅན་འཇུག་ཚུལ་ལ་ཡིན་འགོད་ཡོད་འགོད་ཀྱི་
ཚུལ་གཉིས་ཡོད་པ་བསྡོམས་ཏེ་འཆད་པར། རང་ལ་ཆོས་ཅན་ཚང་
བ་ཡང་། །སྐབས་ཐོབ་ཤེས་དགོས་འདི་ལྟ་སྟེ། །བུམ་པ་ཆོས་ཅན་དུ་
བཟུང་ནས། །རང་གི་རྒྱུ་ལས་སྐྱེས་པར་ཐལ། །འདོད་ལན་བཏབ་སྟེ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 313
བརྩི་བའི་ཚེ། །བུམ་པ་བུམ་པའི་རྒྱུ་ལས་སྐྱེས། ། ཞེས་ཟེར་རིགས་པ་
འདིས་མཚོན་ནས། །རང་གི་རྒྱུ་དང་རང་གི་ནི། །འབྲས་བུ་རང་ལས་
སྐྱེས་སོགས་འགྲེ། །བུམ་པ་ཆོས་ཅན་དུ་བཟུང་ནས། །རང་གི་རྒྱུ་ནི་
ཡོད་པར་ཐལ། འདོད་ལན་བཏབ་སྟེ་བརྩི་བའི་ཚེ། །བུམ་པའི་རྒྱུ་
ནི་ཡོད་ཅེས་ཟེར། །རང་ལ་ཆོས་ཅན་ཚང་བའི་ཚུལ། །ཁས་བླངས་སྔ་
ཕྱི་མི་འགལ་ཏེ། ། གོང་དུ་གཉིས་འཕར་བྱེད་པ་དང་། ། ཕྱི་མར་་་་
གཅིག་འཕར་བྱེད་པ་ནི། ། དོན་གྱིས་ཐོབ་པར་མཁས་པས་བཤད། །
ཅེས་བྱུང༌། རང་སྒྲའི་ནང་དུ་ཆོས་ཅན་ཡོད་ཚུལ་ཐལ་འགྱུར་འདི་
གཉིས་ལྟར་ཡིན་འགོད་བྱས་ན་ཆོས་ཅན་གཉིས་འཕར་བྱེད་པ་དང༌།
ཡོད་འགོད་བྱས་ན་གཅིག་འཕར་བྱེད་པ་དོན་ཐོབ་ཀྱི་དབང་གིས་ཡིན་
པས་མི་འགལ་བར་མཁས་པ་རྣམས་གསུངས་ཀྱང་། ཁྱབ་མཐའ་
གཟུང་བ་མིན་ཏེ། བུམ་པ་ཆོས་ཅན། རང་དངོས་པོ་ཡིན་པར་
ཐལ། ཞེས་པ་ལྟ་བུ་ཡིན་འགོད་ཡིན་ཀྱང་གང་ཡིན་ས་དངོས་སུ་
ཐོན་པས་གཅིག་ལས་འཕར་མི་དགོས་པ་དང་། བུམ་པ་ཆོས་ཅན།
རང་གི་རྒྱུའི་དུས་སུ་ཡོད་པར་ཐལ། ཞེས་པ་ལྟ་བུ་ཡོད་འགོད་ཡིན་
ཀྱང་། རྒྱུ་ཙམ་ལས་གང་གི་དུས་སུ་ཡོད་པ་དངོས་སུ་མ་ཐོན་པས་
གཉིས་འཕར་བྱེད་དགོས་པ་མཐའ་ཡས་པ་ཡོད་པའི་ཕྱིར་རོ། ། རྩོམ་
འཕྲོ་ལས། བུམ་པའི་དུས་སུ་བུམ་པ་ཆོས་ཅན། ཁྱོད་ཀྱི་རྒྱུ་ཡོད་
པར་ཐལ། ཁྱོད་དངོས་པོ་ཡིན་པའི་ཕྱིར་ན། དུས་སྦྱར་མ་ལ་ཁྱབ་
པ་མེད་དེ་ཞེས་དང༌། བུམ་པའི་དུས་སུ་བུམ་པ་ཆོས་ཅན། རྟག་



314
གནའ་དཔེ་གཅེས་བསྡུས་དཔེ་ཚོགས། །
པ་ཡིན་པར་ཐལ། ། ཡོད་པ་གང་ཞིག ཁྱོད་ཀྱི་རྒྱུ་མེད་པའི་ཕྱིར་ན་
སྐྱོན་ཅན་ཡིན་ནོ། ། ཞེས་ལན་འདེབས་ཚུལ་གཉིས་གསུངས་ཀྱང་།
ཕྱི་མ་ལ་ཡང་དེ་དུས་སུ་ཡོད་པ་གང་ཞིག ཁྱོད་ཀྱི་རྒྱུ་མེད་ན་དེ་དུས་
སུ་རྟག་པ་ཡིན་པས་མ་ཁྱབ་ཅེས་སྔ་མ་ལྟར་བྱས་ན་ལེགས་སོ། །སྔ་མ་
དེ་ སྒྲ་སྦྱར་ནས་ འདོད་ལན་བྱེད་ ན། བུམ་ པ་དེའི་ རྒྱུ་ཆོས་ ཅན།
བུམ་པའི་དུས་སུ་ཁྱོད་མེད་པར་ཐལ། ཁྱོད་བུམ་པའི་རྒྱུ་ཡིན་པའི་
ཕྱིར། ཞེས་ན་ལན་མེད་དོ། །གཉིས་པ་རང་སྒྲའི་ནང་དུ་ཆོས་ཅན་
མི་འཇུག་པ་ནི། དཔེར་ན་རང་རིག་རང་མཚན་དང་། །རང་ཡིན་
ལྡོག་ཆོས་ལ་སོགས་ཀྱི། །རང་ལ་ཆོས་ཅན་མི་འཇུག་པ། །དཔྱོད་ལྡན་
ཡོངས་ལ་གྲགས་བཞིན་ནོ། ། ཞེས་བྱུང༌། དེ་ཡང་དཔེར་ན་རྟག་པ་
ཆོས་ཅན། རང་ཉིད་ལྡོག་ཆོས་ཡིན་པར་ཐལ། ཞེས་པའི་རང་སྒྲ་
གསལ་བའི་མིང་མཐའི་ཚིག་ཙམ་ཡིན་པས། རང་སྒྲའི་ནང་དུ་ཆོས་
ཅན་མི་ཡོང་བར་རྟག་པ་རང་ཉིད་ལྡོག་ཆོས་ཡིན་པར་འདོད་ཅེས་རྩི་
ལ་བུམ་པ་ཆོས་ཅན། རང་ཉིད་རྗེས་ཆོས་ཡིན་པར་ཐལ། ཞེས་པ་
ལ་བུམ་པ་རྫས་ཆོས་ཡིན་པར་འདོད་ཟེར་དགོས་པ་བཞིན་དུ་རང་
རིག་དང་རང་རིག་པ་དང་རང་མཚན་དང་རང་གི་མཚན་ཉིད་སོགས་
ཀྱི་ཁྱད་པར་ཤེས་པར་བྱའོ། །་
བདུན་པ་ཡོད་རྟོགས་མེད་རྟོགས་ལ་གཉིས་ལས་ཁྱད་གཞི་ཡོད་
པ་ལ་སྦྱར་བ་ནི། ཡོད་རྟོགས་མེད་རྟོགས་འདི་ལྟ་སྟེ། ཁྱད་གཞི་
ཡོད་པ་གཞིར་བཅས་ལ། །མེད་རྟོགས་ཆ་ཡོད་ཡ་རྣམས་མེད། །ཡོད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 315 ་
རྟོགས་ཅི་ཙམ་བརྩེགས་ཀྱང་ཡོད། །ཡོད་རྟོགས་མེད་རྟོགས་སྤེལ་གྱུར་
ཚེ།. །ཡོད་རྟོགས་གཙོ་བས་ཆ་ཡ་རྩི། ། ཞེས་བྱུང་། ཡོད་པ་ཡིན་ན།
ཁྱོད་མེད་པར་རྟོགས་པའི་ཚད་མ་གཉིས་སོགས་ཆ་རྣམས་ཡོད་པས་
ཁྱབ་ལ། གཅིག་སོགས་ཡ་རྣམས་མེད་པས་ཁྱབ། ཡོད་པར་་་་་
རྟོགས་པའི་ཚད་མ་ཅི་ཙམ་བརྩེགས་ཀྱང་ཡོད་པས་ཁྱབ། ཡོད་་་་
རྟོགས་མེད་རྟོགས་སྤེལ་བའི་ཚེ། །ཡོད་པར་རྟོགས་པའི་ཚད་མ་མེད་
པར་རྟོགས་པའི་ཚད་མ་དང་། དེ་ཡོད་པར་རྟོགས་པའི་ཚད་མ་ལྟ་
བུ་གཉིས་དང་གསུམ་གཉིས་མེད་པས་ཁྱབ་ལ། བཞི་དང་ལྔ་གཉིས་
ཡོད་པས་ཁྱབ་པ་སོགས་ཆ་དང་ཡ་གཉིས་མེད་པས་ཁྱབ་ལ། དེ་
ནས་ཆ་ཡ་གཉིས་ཡོད་པས་ཁྱབ་པ་བརྒྱ་སྟོང་གི་བར་དུ་རྩིའོ། ། དེ་
བཞིན་དུ་མེད་རྟོགས་ཡོད་རྟོགས་སྤེལ་བའི་ཚེ། གཅིག་ནས་ཡ་ཆ་
གཉིས་མེད་ལ་དེ་ནས་ཡ་ཆ་གཉིས་ཡོད་པས་ཁྱབ་པ་ཡང་རྩི་དགོས་
སོ། ། གཉིས་པ་ཁྱད་གཞི་མེད་པ་ལ་སྦྱར་བ་ནི། ཁྱད་གཞི་མེད་པ་
གཞིར་བཅས་ལ། ། མེད་རྟོགས་ཡ་ཡོད་ཆ་རྣམས་མེད། ། ཡོད་རྟོགས་
ཅི་ཙམ་བརྩེགས་ཀྱང་མེད། །ཡོད་རྟོགས་མེད་རྟོགས་སྤེལ་གྱུར་ཚེ། །
མེད་ རྟོགས་ གཙོ་བས་ ཆ་ ཡ་ རྩི། ། ཞེས་ བྱུང༌། མེད་ པ་ ཡིན་ ན།
ཁྱོད་མེད་པར་རྟོགས་པའི་ཚད་མ་ སོགས་ཡ་ རྣམས་ཡོད་པས་ཁྱབ།
མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་སོགས་ཆ་
རྣམས་མེད་པས་ཁྱབ། ཡོད་ པར་རྟོགས་པའི་ཚད་མ་ ཅི་ཙམ་་་་་
བརྩེགས་ཀྱང་མེད་པས་ཁྱབ། ཡོད་རྟོགས་མེད་རྟོགས་སྤེལ་བའི་ཚེ་



316
གནའ་དཔེ་གཅེས་བསྡུས་དཔེ་ཚོགས།
སྔར་གྱི་དེ་བཟློག་སྟེ་ཡོད་པར་རྟོགས་པའི་ཚད་མ་མེད་པར་རྟོགས་
པའི་ཚད་མ་དང་། དེ་ཡོད་པར་རྟོགས་པའི་ཚད་མ་ལྟ་བུ་གཉིས་
དང༌། གསུམ་གཉིས་ཡོད་པས་ཁྱབ་ལ། བཞི་དང་ལྔ་གཉིས་མེད་
པས་ཁྱབ་པ་སོགས་ཆ་ཡ་རྩི་ཚུལ་སྔར་དང་འདྲའོ། །འདིར་ཞར་བྱུང་
ཚད་མའི་དྲུག་སྒྲ་དང་ཁས་ལེན་སོང་ཚུལ་གྱི་རྣམ་གཞག་ཅུང་ཟད་
འགོད་པ་ལ། དེ་ཡང་དྲུག་སྒྲའི་སྐབས་རྐྱང་རྩིས་གཞི་རྩིས་ཕྱེད་གཞི་
རྩིས་ཏེ་རྩི་ཚུལ་གསུམ་ལས། ཡོད་པ་དང་ཡོད་པ་གཉིས་ཀ་ཡིན་
པར་ཐལ། ཞེས་པ་ལྟ་བུ་ལ་བུམ་པ་ལྟ་བུ་རྩོད་གཞིར་བཟུང་ན་རྐྱང་
རྩིས་གཞི་རྩིས་གང་བྱས་ཀྱང་ཁྱད་པར་མེད་པ། དབལ་མང་རིན་པོ་
ཆེས་མཛད་པའི་རིགས་ལམ་འོད་ཕྲེང་ལྟར་ལ། རྟག་པར་རྟོགས་
པའི་ཚད་མ་ལྟ་བུ་རྩོད་གཞིར་བཟུང་ན། རྐྱང་རྩིས་ཙམ་ལས་གཞི་
རྩིས་བྱེད་མི་རུང་སྟེ། དེ་བྱས་ན་རྟག་པར་རྟོགས་པའི་ཚད་མ་ཡོད་
པ་དང་རྟག་པར་རྟོགས་པའི་ཚད་མ་ཡོད་པ་གཉིས་ཀ་ཡིན་པར་ཁས་
ལེན་དགོས་པའི་ཕྱིར། ཤེས་བྱ་ཆོས་ཅན། རྟག་པར་རྟོགས་པའི་
ཚད་མ་ཡོད་ པ་དང་། དངོས་ པོར་ རྟོགས་པའི་ཚད་མ་མེད་པ་་་
གཉིས་ཀ་ཡིན་པར་ཐལ། ཞེས་པ་དང༌། དེ་ཆོས་ཅན། རྟག་
པར་རྟོགས་པའི་ཚད་མ་ཡོད་པ་དང༌། དངོས་པོ་གཉིས་ ཀ་ཡིན་
པར་ཐལ། ཞེས་པ་གཉིས་ཁས་ལེན་སོང་ཚུལ་གྱིས་རྐྱང་རྩིས་བྱས་ན།
སྔ་མ་ལ་ལན་མི་ཐེབས་ཤིང་ཕྱི་མ་ལ་ལན་ཐེབས་ལ་གཞི་རྩིས་བྱས་ན་སྔ་
མ་ལ་ལན་ཐེབས་ཀྱང་ཕྱི་མ་ལ་ལན་མི་ཐེབས་པས་གང་ལྟར་བྱས་ཀྱང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 317
ཆོག་མོད་རང་རེའི་མཐའ་དཔྱོད་ལྟར་ན་རྐྱང་རྩིས་བྱེད་དགོས་སོ། །
ཤེས་བྱ་ཆོས་ཅན། རྟག་པར་རྟོགས་པའི་ཚད་མའི་དགག་གཞི་དང་
རྟག་པ་གཉིས་ཀ་ཡིན་པར་ཐལ། ཞེས་པ་ལ་ཤེས་བྱ་ཁས་ལེན་ལ་
སོང་བས་དྲུག་སྒྲ་འཕར་ནས་ཤེས་བྱ་ཤེས་བྱ་རྟག་པར་རྟོགས་པའི་
ཚད་མའི་དགག་གཞི་དང་རྟག་པ་གཉིས་ཀ་ཡིན་པར་འདོད་ཅེས་
པའམ། ཤེས་བྱ་རྟག་པ་གཉིས་ཀ་ཡིན་པར་འདོད་ཅེས་ཕྱེད་གཞི་
རྩིས་བྱེད་དགོས་ལ། ཤེས་བྱ་ཆོས་ཅན། རྟག་པར་རྟོགས་པའི་
ཚད་མ་རྟག་པར་རྟོགས་པའི་ཚད་མའི་དགག་གཞི་དང་དངོས་པོ་
གཉིས་ཀ་ཡིན་པར་ཐལ། ཞེས་པ་ལ་རྐྱང་རྩིས་བྱས་ནས་ཤེས་བྱ་
རྟག་པར་རྟོགས་པའི་ཚད་མ་ཁས་ལེན་ལ་འགྲོ་དགོས་པ་སོགས་གཞན་
ལ་རིགས་འདྲ། མཚོན་བྱ་ཆོས་ཅན། དངོས་པོའི་སྤྱི་དང་བྱེ་བྲག་
གཉིས་ཀ་མ་ཡིན་པར་ཐལ། ཞེས་པ་དང་། ཀ་བུམ་གཉིས་ཆོས་
ཅན། ཀ་བུམ་གཉིས་དང་གཅིག་དང་ཐ་དད་གཉིས་ཀ་མ་ཡིན་པར་
ཐལ། - ཞེས་པ་ལ་རྐྱང་རྩིས་བྱས་ནས། སྔར་བཤད་པ་ལྟར་བྱས་ན་
ཆོག་མོད་མཚོན་བྱ་དངོས་པོའི་སྤྱི་དང་མཚོན་བྱ་དངོས་པོའི་བྱེ་བྲག་
གཉིས་ཀ་མ་ཡིན་པར་འདོད་ཅེས་གཞི་རྩིས་བྱས་ན་ལེགས་སོ། ། མ་
ཡིན་པ་ཆོས་ཅན། ཡིན་པ་དང་ཡིན་པ་གཉིས་ཀ་ཡིན་པར་ཐལ།
ཞེས་པ་ལ་རྐྱང་རྩིས་ལས་གཞི་རྩིས་བྱེད་མི་རུང་སྟེ། དེ་ལྟར་ན་མ་
ཡིན་པ་དེ། ཡིན་པ་དང་མ་ཡིན་པ་ཡིན་པ་གཉིས་ཀ་ཡིན་པར་ཁས་
ལེན་དགོས་པའི་ཕྱིར་རོ། །འདི་ལ་ཡིག་ཆར་བྱས་པ་ལ་ཁོ་ན་རེ། མ་



318
གནའ་དཔེ་གཅེས་བསྡུས་དཔེ་ཚོགས།
ཡིན་པ་མ་ཡིན་པ་དང་མ་ཡིན་པ་ཡིན་པ་གཉིས་ ཀ་ཡིན་པར་ཐལ།
ཞེས་པ་མ་དག་སྟེ། མ་ཡིན་པ་ཡིན་པ་དང་ཟེར་དགོས་པ་གོང་འོག་
གི་སྒྲུབ་ཚུལ་གྱིས་ཤེས་པའི་ཕྱིར། མཐའ་དཔྱོད་ལས། བུམ་པ་
བུམ་པ་དང་གཅིག་ཡིན་པ་གང་ཞིག བུམ་པ་དང་གཅིག་ཡིན་ན།
བུམ་པ་དང་གཅིག་ཡིན་དགོས་པའི་ཕྱིར། ཞེས་པ་ལ་བུམ་པ་བུམ་
པ་དང་གཅིག་ཡིན་པ་གང་ཞིག། བུམ་པ་ཆོས་ཅན་ཟེར་བ་ལ་རྩོད་
གཞི་མ་ཆད་ན་རྟགས་དང་བོ་མ་གྲུབ་ཀྱི་ལན་འདེབས་ལ། རྩོད་
གཞི་ཆད་ན་རྟགས་གཉིས་པ་མ་གྲུབ་ཟེར་དགོས་སོ། ། རིགས་ལམ་
འོད་ཕྲེང་ལས། དྲུག་སྒྲ་ཞེས་པ་དངོས་པོར་རྟོགས་པའི་ཞེས་པའི་འི་
ལ་ བྱེད་ པ་ དང༌། དངོས་ པོར་ ཞེས་ པའི་ ར་ ལ་ བྱེད་ པ་ དང་།
འཕར་རྩིས་ཀྱི་རྣམ་མཁྱེན་གྱི་སྒྲ་ལ་ཐ་སྙད་འདོགས་པ་རྣམས་ལས་སྔ་
མ་གྲགས་ཆེ་བར་གསུངས་ཀྱང་། དེའི་ཐ་མ་ནི་དྲུག་སྒྲའི་དབང་
གིས་བྱུང་བས་དེར་བཏགས་པ་ཙམ་ཡིན་ལ། ཁྲི་ བསོད་ནམས་་་
དབང་རྒྱལ་བས། བུམ་པར་ཞེས་པ་དེ་ལ་དྲུག་སྒྲའི་ནུས་པ་མེད་
པའི་ཕྱིར་ཞེས་ར་ལ་མ་བྱས་སོ། ། ཡང་དེ་ཉིད་ཀྱིས། དངོས་པོར་
རྟོགས་པའི་ཚད་མ་དང་བོ་ལ་དྲུག་སྒྲའི་ནུས་པ་ཡོད་ཀྱང་ཕྱི་མའི་དྲུག་
སྒྲའི་ནུས་པ་སྔ་མས་ཁེགས་ སོང་བའི་ཕྱིར་ཞེས་དང༌། འོད་ཕྲེང་
ལས། ཚད་མ་དང་བོ་མ་གཏོགས་ པ་ལ་དྲུག་སྒྲ་འཕར་མི་དགོས་
པས་འདི་ལ་ཕྱི་མའི་དྲུག་སྒྲའི་ནུས་པ་སྔ་མས་བཅོམ་པ་ཞེས་པའི་ཐ་
སྙད་བྱེད་པ་ཡིན་ཏེ། འགའ་ཞིག་གིས་སྔ་མའི་དྲུག་སྒྲའི་ནུས་པ་ཕྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 319
མས་བཅོམ་པ་ཞེས་ཀྱང་ཟེར་རོ། །ཞེས་ཕྱི་མའི་ནུས་པ་སྔ་མས་བཅོམ་
པ་བྱས་ནས། འོག་ཏུ་ཤོག་གྲངས་བཅུ་བཞི་བར། ཡོད་རྟོགས་ཕྱི་
མ་ཕྱི་མས་རང་རང་གི་ཚད་མ་སྔ་མ་སྔ་མའི་དྲུག་སྒྲའི་ནུས་པ་ཁེགས་
པའི་ཕྱིར། ཞེས་ཕྱི་མ་འཐད་པར་གསུངས་སོ། ། ཡང་ཁྲི་བསོད་
ནམས་དབང་རྒྱལ་བས། ་རྗེས་སུ་ཡིན་པར་རྟོགས་པའི་ཚད་མ་བྱུང་
ན་དེའི་སྔོན་དུ། དངོས་པོར་རྟོགས་པའི་ཚད་མ་ཅི་ཙམ་བརྩེགས་
ཀྱང་སོ་ སོར་དྲུག་སྒྲའི་ནུས་པ་འཕར་དགོས་པའི་ཕྱིར། ཞེས་་་་་
གསུངས་ལ། འོད་ཕྲེང་ལས། རྣམ་མཁྱེན་རྩོད་གཞི་བྱས་ནས་
ཡོད་རྟོགས་བཅུའི་རྗེས་སུ་ཡིན་རྟོགས་གཅིག་སྦྱར་ན་འགོ་དེ་ལས་རྣམ་
མཁྱེན་གསུམ་འཕར་ནས་བརྩི་བ་ཡིན་ཏེ། ཡོད་རྟོགས་ཕྱི་མ་དང་
ཡིན་རྟོགས་གཉིས་ལ་དྲུག་སྒྲ་ཡོད་ལ། ཡོད་རྟོགས་སྔ་མ་དགུ་ལ་
དྲུག་སྒྲའི་ནུས་པ་མེད་པའི་ཕྱིར། ཞེས་དང་། འོདིའི་ཡོད་རྟོགས་
དང་བོ་ཡོད་འགོད་དང་། ཡོད་རྟོགས་གཉིས་པ་ཡིན་འགོད་དུ་སོང་
བས། ཡོད་རྟོགས་དང་བོར་དྲུག་སྒྲ་མེད་པར་ཁས་ལེན་པ་དང་དྲུག་
སྒྲ་ཡོད་ཀྱང་དུག་སྒྲའི་ནུས་པ་ཡོད་རྟོགས་ཕྱི་མས་བཅོམ་པར་ཁས་
ལེན་པ་གཉིས་ཡོད་དོ་ཞེས་གསུངས་སོ། །དེ་ལྟར་གཉིས་གསུངས་པ་
ནི། ཡོད་པར་ཞེས་པ་ལྟ་བུའི་ར་དྲུག་སྒྲར་བྱས་ནས་དེའི་ནུས་པས་
འཕར་རྩིས་བྱེད་ཚེ་གང་ཡོད་པར་རྟོགས་རྒྱུའི་རྟོགས་བྱ་དེའི་ནུས་པས་
འཕར་བ་ཡིན་ལ། དེས་ན་ཚད་མ་དེས་ན་ཚད་མ་ཕྱི་མ་རྣམས་ཀྱིས་
གང་ཡོད་པར་རྟོགས་བྱའི་ཚད་མ་སྔ་མ་རྣམས་ཚིག་ཟིན་ལ་ཐོན་ཡོད་



320
གནའ་དཔེ་གཅེས་བསྡུས་དཔེ་ཚོགས།
པས་ཕྱི་མའི་ནུས་པ་སྔ་མས་བཅོམ་པ་ཟེར་ལ། དེ་ཡང་དང་བོ་ཡོད་
འགོད་ཡིན་ཀྱང་སྤྱིར་ཐལ་འགྱུར་དེ་ཡིན་འགོད་ཡིན་པའི་དབང་གིས་
ཡིན་ནོ། །དེ་ལྟར་ན་རྩོད་གཞི་དེ་ཚད་མ་ཐ་མའི་རྟོགས་བྱེད་དུ་སོང་
བ་ཡིན་ནོ། །ཡང་ཡོད་པར་རྟོགས་པའི་ཞེས་པའི་འི་དྲུག་སྒྲར་བྱས་
ནས་དེའི་ནུས་པས་འཕར་རྩིས་བྱེད་ཚེ་རྩོད་གཞི་ཡོད་རྟོགས་དང་བོའི་
གང་རྟོགས་བྱར་བྱས་ནས་རྟོགས་བྱེད་ཚད་མ་དྲུག་སྒྲའི་ནུས་པས་
འཕར་བ་ ཡིན་ལ། འོད་ཕྲེང་ལྟར་ཡོད་རྟོགས་སྔ་མ་རྣམས་ཡོད་
འགོད་ཡིན་པས། དེ་དག་གི་རྟོགས་བྱེད་རྩོད་གཞི་ལས་གཞན་ལ་གོ་
ལ་ ཐ་མ་ཡིན་འགོད་ཡིན་པས་རྟོགས་བྱེད་དྲུག་སྒྲའི་ནུས་པས་ཐོན་
དགོས་པས་སྔ་མའི་ནུས་པ་ཕྱི་མས་བཅོམ་པ་བྱས་ལ། དེས་ན་ཡོད་
རྟོགས་དང་དངོས་རྟོགས་ཅི་ཙམ་བརྩེགས་ཀྱང་རྗེས་སུ་ཡིན་རྟོགས་
གཅིག་བྱུང་ནའང་ཐ་མ་གཉིས་མ་གཏོགས་ཡོད་འགོད་ཡིན་པས་འགོ་
དེ་ལས་རྣམ་མཁྱེན་གསུམ་ལས་ལྷག་འཕར་མི་དགོས་པར་གསུངས་ལ།
དེ་ལྟར་ན་རྣམ་མཁྱེན་སྔ་མ་གཉིས་དྲུག་སྒྲས་འཕར་བ་ཡིན་ཏེ་རྟོགས་
བྱེད་འཕར་བས་སོ། །ཁྲི་བསོད་ནམས་པས། ཡོད་རྟོགས་ཅི་ཙམ་
བརྩེགས་པའི་རྗེས་སུ་ཡིན་རྟོགས་གཅིག་བྱུང་ན་ཚད་མའི་གྲངས་ཀྱིས་
དྲུག་སྒྲ་འཕར་དགོས་པར་གསུངས་པ། ཡིན་རྟོགས་ཀྱི་དབང་གིས་
རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་དངོས་པོར་
རྣམ་མཁྱེན་གྱིས་རྟོགས་པ་དང་། དེ་དངོས་པོར་རྟོགས་པའི་ཚད་མ་
དེ་ཡང་དངོས་པོར་རྣམ་མཁྱེན་གྱིས་རྟོགས་པ་སོགས་ཚད་མའི་གྲངས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 321 །
ཀྱིས་རྟོགས་བྱེད་འཕར་དགོས་པ། ཡིན་རྟོགས་ཀྱི་དབང་གིས་་་་་
དངོས་རྟོགས་སྔ་མ་རྣམས་ཀྱང་ཡིན་འགོད་དུ་སོང་བར་འདོད་པ་ཡིན་
ནམ་སྙམ་ལ། རང་ལུགས་འོད་ཕྲེང་ལྟར་བྱེད་དགོས་ཏེ། ཡིན་
རྟོགས་ཀྱི་དབང་གིས་ཡོད་རྟོགས་ཕྱི་མ་གཅིག་པུ་ལས་སྔ་མ་རྣམས་
ཡིན་འགོད་དུ་འགྲོ་དོན་མེད་པའི་ཕྱིར་རོ། །སྤྱིར་ཡོད་འགོད་ལ་དྲུག་
སྒྲའི་ནུས་པ་འཕར་རྒྱུ་མེད་ཀྱང་ཕྱི་མའི་ནུས་པ་སྔ་མས་བཅོམ་པའི་
དབང་དུ་བྱས་ན། ཡོད་པར་རྟོགས་པའི་ཚད་མ་དངོས་པོར་རྟོགས་
པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། ཞེས་པ་
ལྟ་བུ་ལ་ཚད་མ་དང་བོ་ཡོད་འགོད་ཡིན་ཀྱང་སྤྱིར་ཐལ་འགྱུར་དེ་ཡིན་
འགོད་ཡིན་པས་ཚད་མ་དང་བོ་ལ་དྲུག་སྒྲའི་ནུས་པ་འཕར་རྒྱུ་ཡོད་
པས། འོད་ཕྲེང་ལས། འདིའི་ཚད་མ་དང་བོ་ཡོད་འགོད་དང༌།
གཉིས་པ་ཡིན་འགོད་དུ་སོང་བས་དྲུག་སྒྲ་གང་གིས་ཐོབ་དཔྱད་པར་
བྱའོ་ཞེས་གསུངས་པ་ཡིན་ནོ། །ཡིན་རྟོགས་དང་སྒྲས་བར་མ་ཚད་མ་
དང་། གཅིག་ཏུ་རྟོགས་པའི་ཚད་མ་དང་ཐ་དད་དུ་རྟོགས་པའི་
ཚད་མ་སོགས་དང་སྒྲས་ཆོད་པ་རྣམས་ལ་ཚད་མའི་གྲངས་ཀྱིས་དྲུག་
སྒྲ་འཕར་དགོས་པ། ཚད་མ་ཕྱི་མ་རྣམས་ཀྱི་དྲུག་སྒྲས་ཚད་མ་སྔ་མ་
རྣམས་ཀྱི་རྟོགས་བྱེད་ཕྱི་མའི་རྟོགས་བྱར་བྱས་པའི་རྒྱུ་མཚན་གྱིས་ཡིན་
ནོ། །རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་དང༌།
ཡོད་པར་རྟོགས་པའི་ཚད་མ་ཡིན་པར་ཐལ། ཞེས་པ་ལ་འགོར་རྣམ་
མཁྱེན་གསུམ་འཕར་དགོས་པ་རྣམ་མཁྱེན་དེ་རྣམ་མཁྱེན་དངོས་པོར་



322
གནའ་དཔེ་གཅེས་བསྡུས་དཔེ་ཚོགས།
རྟོགས་པའི་ཚད་མ་དང་ཡོད་པ་གཉིས་ཀ་ཡིན་པར་རྣམ་མཁྱེན་གྱིས་
རྟོགས་ མ་ རྟོགས་ བརྩད་ པས་ ཡིན་ ཏེ། དེ་ རྟག་ པ་ ཆོས་ ཅན།
དངོས་པོ་དང་ཡོད་པ་ཡིན་པར་ཐལ། ཞེས་པ་དངོས་པོ་དང་ཡོད་
པ་གཉིས་ཀ་ཡིན་པར་བརྩོད་པ་དང་འདྲ་བའི་ཕྱིར། དེ་བཞིན་དུ་
དངོས་རྟོགས་ཡོད་རྟོགས་སོགས་བར་དུ་དང་སྒྲ་ཡོད་ཅིང་མཇུག་ཏུ་
གཉིས་ཀ་ཞེས་པ་ལྟ་བུའི་ཚིག་མེད་པར་ཡིན་འགོད་བྱས་ན་ཚད་མའི་
གྲངས་ཀྱི་དྲུག་སྒྲ་འཕར་དགོས་པ། ། གཅིག་ཏུ་རྟོགས་པའི་ཚད་མ་
དང༌ ཐ་ དད་ དུ་ རྟོགས་ པའི་ ཚད་ མ་ ཞེས་ པ་ སོགས་ དང་ འདྲ་ སྟེ།
ཚད་མ་ཐམས་ཅད་ཡིན་འགོད་དུ་སོང་བས་སོ། ། མཐའ་དཔྱོད་ལས།
རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་དང་གཅིག་
མ་ཡིན་པར་ཐལ། རྟག་པར་རྟོགས་པའི་ཚད་མ་རྟག་པར་རྟོགས་
པའི་ཚད་མ་མེད་པའི་ཕྱིར་ཟེར་ན་མ་ཁྱབ་ཅེས་པ། སྤྱིར་རྩོད་་་
གཞིར་བཞག་ནས། སྤྱིར་རྟག་པར་རྟོགས་པའི་ཚད་མ་རྟག་པར་
རྟོགས་པའི་ཚད་མ་དང་གཅིག་ཡིན་པའི་དབང་དུ་བྱས་ལ། འོག་ཏུ་
རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་དང་གཅིག་
མ་ཡིན་པར་ཐལ། གཞི་གྲུབ་པའི་ཕྱིར་ཟེར་ན་རྩོད་གཞི་མེད་པས་
ཁྱབ་པ་གཤོགས་མ་ཚང་ཞེས་ལན་འདེབས་དགོས། ཞེས་པ་སྤྱིར་དེ་
རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་དང་གཅིག་
མིན་ཟེར་དགོས་པས། ཁས་ལེན་སོང་ཚུལ་མི་འདྲ་བ་གཉིས་ཡོད་པ་
ཤེས་ཆེད་ཡིན་ནོ། ། འོད་ཕྲེང་ལས། རྣམ་མཁྱེན་དེ་རྟག་པར་་་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 323
རྟོགས་པའི་ཚད་མ་ཡིན་ཀྱང༌། རྣམ་མཁྱེན་རྟག་པར་རྟོགས་པའི་
ཚད་མ་མ་ཡིན་པར་ཁས་ལེན་དགོས་པའི་ཕྱིར། ཞེས་པ་ལ་ཁོ་ན་རེ།
རྣམ་མཁྱེན་དེ་རྟག་པར་འཛིན་པའི་བློ་ཡིན་པར་ཐལ། འདོད་པའི་
ཕྱིར། འདོད་ན། ལོག་ཤེས་ཡིན་པར་ཐལ། རྣམ་མཁྱེན་དེ་
རྟག་པར་འཛིན་པའི་བློ་ཡིན་པའི་ཕྱིར། མ་ཁྱབ་ཟེར་ན། བདག་
མེད་ཡིན་ན། རྣམ་མཁྱེན་དེ་རྟག་པར་འཛིན་པའི་བློ་ཡིན་པས་ཁྱབ་
པར་ཐལ་བ་དང་། རྣམ་མཁྱེན་མི་རྟག་པར་འཛིན་པའི་བློ་དང་དེ་
བདག་མེད་དུ་རྟོགས་པའི་བློ་ཡིན་ཁྱབ་མཉམ་དུ་ཐལ་བ་སོགས་འཕེན་
ནོ། གཉིས་པ་ལ་རྣམ་མཁྱེན་རྟག་པར་རྟོགས་པའི་ཚད་མ་ཡིན་པར་
ཐལ། རྣམ་མཁྱེན་དངོས་པོ་མ་ཡིན་པར་རྟོགས་པའི་ཚད་མ་ཡིན་
པའི་ཕྱིར། དེར་ཐལ། རྣམ་མཁྱེན་རྣམ་མཁྱེན་མ་ཡིན་པར་་་་་
རྟོགས་པའི་ཚད་མ་ཡིན་པར་མཐའ་དཔྱོད་ལས་གསུངས་པའི་ཕྱིར་
ཟེར་ན་སྔ་མ་རིགས་པའི་རྣམ་འགྱུར་ཙམ་ཡིན་ལ་ཕྱི་མ་ཡང་རྣམ་་
མཁྱེན་ཁས་ལེན་ལ་ སོང་བའི་དབང་དུ་བྱས་ལ། འོད་ཕྲེང་ལས།
སྤྱིར་ཁས་ལེན་ལ་སོང་བའི་དབང་དུ་བྱས་པས་གཅིག་ཁོ་ན་འཐད་ཀྱི་
གཞན་མི་འཐད་ཅེས་སྨྲ་བར་མི་བྱའོ། །ཤེས་བྱ་རྟག་པར་རྟོགས་པའི་
ཚད་མ་ ཡོད་ པ་དང་། ཤེས་བྱ་རྟག་པར་རྟོགས་པའི་ཚད་མའི་་་
དགག་གཞི་གཉིས་ཀ་ཡིན་པར་ཁས་བླངས་པའི་སྔ་མ་ཡོད་འགོད་ཡིན་
པས་ཤེས་བྱ་རྟག་པར་རྟོགས་པའི་ཚད་མ་སོང་ལ། ཕྱི་མ་ཡིན་་་་
འགོད་ཡིན་པས་ཤེས་བྱ་སོང་སྟེ། དེ་ལ་དྲུག་སྒྲ་འཕར་དགོས་པའི་



324
གནའ་དཔེ་གཅེས་བསྡུས་དཔེ་ཚོགས།
ཕྱིར། དེས་ན་བུམ་པ་ཆོས་ཅན། ཡོད་པར་རྟོགས་པའི་ཚད་མ་
ཡིན་པར་ཐལ། ཞེས་པ་ལའང་དྲུག་སྒྲ་འཕར་དགོས་པ་ཤེས་སོ། །
བརྒྱུད་པ་ ཡིན་ལོག་མིན་ལོག་ལ། དངོས་དང་། ཁྱབ་་་
མཉམ་བཤད་པ་གཉིས། དང་བོ་ལ་གཉིས་ལས། ཁྱད་གཞི་ཡིན་
པ་དང་སྦྱར་བ་ནི། ཡིན་ལོག་མིན་ལོག་འདི་ལྟ་སྟེ། །ཁྱད་གཞི་ཡིན་
པ་གཞིར་བཅས་ལ། །ཡིན་ལོག་ཆ་ཡིན་ཡ་རྣམས་མིན། །མིན་ལོག་ཅི་
ཙམ་བརྩེགས་ཀྱང་ཡིན། །ཡིན་ལོག་མིན་ལོག་སྤེལ་གྱུར་ཚེ། ། མིན་
ལོག་གཙོ་བས་ཆ་ཡང་བརྩི། །ཞེས་བྱུང༌། ཁྱད་གཞི་ཡོད་པ་ལྟ་བུ་ལ་
ཁོ་རང་ཡིན་ན། ཁོ་རང་ཡིན་པ་ལས་ལོག་པ་ཡིན་པ་ལས་ལོག་པ་
སོགས་གཉིས་དང་བཞི་སོགས་ཆ་རྣམས་ཡིན་པས་ཁྱབ་ལ། ཁོ་ཡིན་
པ་ལས་ལོག་པ་གཅིག་དང་གསུམ་སོགས་ཡ་རྣམས་མ་ཡིན་པས་ཁྱབ།
ཁོ་རང་མ་ཡིན་པ་ལས་ལོག་པ་ཅི་ཙམ་བརྩེགས་ཀྱང་ཡིན་པས་ཁྱབ།
མ་ཡིན་པ་ལས་ལོག་པ་ཡིན་པ་ལས་ལོག་པ་སྤེལ་བའི་ཚེ། ཁོ་རང་མ་
ཡིན་པ་ལས་ལོག་པ་གཙོ་བས་མ་ཡིན་པ་ལས་ལོག་པ་ཡིན་པ་ལས་ལོག་
པ་དང་། དེ་མ་ཡིན་ལ་ལས་ལོག་པ་སྟེ། ཆ་གཉིས་དང་དྲུག་་་་
སོགས་དང་ཡ་གསུམ་དང་བདུན་སོགས་མ་ཡིན་པས་ཁྱབ། ཆ་བཞི་
དང་བརྒྱད་སོགས་དང་ཡ་ལྔ་དང་དགུ་སོགས་ཡིན་པས་ཁྱབ། ཅེས་
བརྩི་ དགོས་ སོ། ། འདིར་ ཡིན་ ལོག་ གཙོ་ བས་ ཞེས་ པ་ མ་ དག་ སྟེ།
ཡིན་པ་གཞིར་བཅས་ལ་མིན་ལོག་གཙོ་བས་སོ། ། ཡིན་པ་ལས་ལོག་པ་
མ་ཡིན་པ་ལས་ལོག་པ་སྤེལ་བའི་ཚེ་གཅིག་དང་ལྔ་ སོགས་ཡ་དང་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 325
གཉིས་དང་དྲུག་སོགས་ཆ་རྣམས་མ་ཡིན་པས་ཁྱབ། ཡ་གསུམ་དང་
བདུན་ སོགས་དང་ཆ་བཞི་དང་བརྒྱུད་ སོགས་ཡིན་པས་ཁྱབ་ཅེས་་་
བརྩིའོ། ། གཉིས་པ་ཁྱད་གཞི་མིན་པ་དང་སྦྱར་བ་ནི། ཁྱད་གཞི་
མིན་པ་གཞིར་བཅས་ལ། །ཡིན་ལོག་ཡ་ཡིན་ཆ་རྣམས་མིན། ། མིན་
ལོག་ཅི་ཙམ་བརྩེགས་ཀྱང་མིན། །ཡིན་ལོག་མིན་ལོག་སྤེལ་གྱུར་ཚེ། །
ཡིན་ལོག་གཙོ་བས་ཆ་ཡ་བརྩི། །ཞེས་བྱུང་། ཁྱད་གཞི་ཡོད་པ་ལྟ་བུ་
ལ་ཁོ་རང་མ་ཡིན་ན་ཁོ་རང་ཡིན་པ་ལས་ལོག་པ་ཡ་གཅིག་དང་གསུམ་
སོགས་ཡིན་པས་ཁྱབ། ཆ་གཉིས་དང་བཞི་སོགས་མ་ཡིན་པས་ཁྱབ།
ཁོ་རང་མ་ཡིན་པ་ལས་ལོག་པ་ཅི་ཙམ་བརྩེགས་ཀྱང་མ་ཡིན་པས་ཁྱབ།
ཁོ་རང་མ་ཡིན་པ་ལས་ལོག་པ་ཡིན་པ་ལོག་པ་སྤེལ་བའི་ཚེ་ཡིན་ལོག་
གཙོ་ཆེ་བས་ཆ་ གཉིས་དང་དྲུག་སོགས་དང་ཡ་གསུམ་དང་བདུན་
སོགས་ཡིན་པས་ཁྱབ། ཆ་བཞི་དང་བརྒྱད་སོགས་དང་ཡ་ལྔ་དགུ་
སོགས་མ་ཡིན་པས་ཁྱབ། ཡིན་པ་ལས་ལོག་པ་མ་ཡིན་པ་ལས་ལོག་
པ་སྤེལ་བར་གྱུར་པའི་ཚེ་གཅིག་དང་ལྔ་སོགས་ཡ་དང་གཉིས་དང་
དྲུག་སོགས་ཆ་རྣམས་ཡིན་པས་ཁྱབ། གསུམ་དང་བདུན་སོགས་ཡ་
དང་བཞི་དང་བརྒྱད་སོགས་ཆ་རྣམས་མ་ཡིན་པས་ཁྱབ་ཅེས་རྩི་དགོས་
སོ། ། གཉིས་པ་ཁྱབ་མཉམ་ནི། ཡིན་པར་རྟོགས་པའི་ཚད་མའི་
ཡུལ། །ཡིན་པ་དང་ནི་ཁྱབ་མཉམ་ཡིན། །མིན་པར་རྟོགས་པའི་ཚད་
མའི་ཡུལ། ། མ་ཡིན་པ་དང་ཁྱབ་མཉམ་ཡིན། ། ཞེས་བྱུང༌། ཚིག་
དོན་སླའོ། ། དེ་ལ་ཁོ་ན་རེ། ཡིན་པར་རྟོགས་པའི་ཚད་མའི་ཡུལ་



326
གནའ་དཔེ་གཅེས་བསྡུས་དཔེ་ཚོགས།
ཡོད་པར་ཐལ། ཡོད་པ་དེ་ཡིན་པའི་ཕྱིར་ཟེར་ན་མ་ཁྱབ་སྟེ། ཡོད་
པ་ཡིན་པར་རྟོགས་པའི་ཚད་མའི་ཡུལ་ཡིན་པའི་ཕྱིར། དེ་དེའི་ཡུལ་
བཞི་བོ་གང་རུང་ཡིན་པའི་ཕྱིར། དེར་ཐལ། དེའི་དམིགས་ཡུལ་
ཡིན་པའི་ཕྱིར་ཏེ། ཡོད་པ་ཡིན་པར་རྟོགས་པའི་རྗེས་དཔག་ལྟ་བུའི་
དམིགས་ཡུལ་ལ་སྤྱིར་འཇོག ཞེན་ཡུལ་ལ་སྤྱིར་དེ་ཡོད་པ་ཡིན་པ་
འཇོག སྣང་ཡུལ་ལ་སྤྱིར་ཡོད་པ་ཡིན་པའི་དོན་སྤྱི་འཇོག་དགོས་
པའི་ཕྱིར། བྱས་པ་ལ་ཁོ་ན་རེ། སྤྱིར་ཡོད་པ་ཡིན་པའི་དོན་སྤྱི་
ཆོས་ཅན། ཡོད་པ་ཡིན་པར་རྟོགས་པའི་རྗེས་དཔག་གི་སྣང་ཡུལ་མ་
ཡིན་ པར་ ཐལ། ། དེའི་ དམིགས་ ཡུལ་ ཡིན་ པའི་ ཕྱིར་ ཟེར་ ན།
འདོད་ལན་ཐེབས་པ་ཡིན་ཏེ། རྩི་བའི་ཚེ་ན། སྤྱིར་ཡོད་པ་ཡིན་
པའི་དོན་སྤྱི་དེ་སྤྱིར་ཡོད་པ་ཡིན་པའི་དོན་སྤྱི་ཡོད་པ་ཡིན་པར་རྟོགས་
པའི་རྗེས་དཔག་གི་སྣང་ཡུལ་མ་ཡིན་པར་འདོད་ཅེས་རྩི་དགོས་པའི་
ཕྱིར། བདག་མེད་ཡིན་ན། ཡིན་པར་རྟོགས་པའི་ཚད་མ་དང༌།
ཡོད་པར་རྟོགས་པའི་ཚད་མ་སོགས་ཀྱི་སྣང་ཡུལ་མ་ཡིན་པས་ཁྱབ་
ཀྱང༌། མི་རྟག་པར་རྟོགས་པའི་ཚད་མའི་སྣང་ཡུལ་མ་ཡིན་པས་མ་
ཁྱབ་སྟེ། དེ་ཡིན་ན། མི་རྟག་པར་རྟོགས་པའི་མངོན་སུམ་གྱི་ཚད་
མའི་སྣང་ཡུལ་མ་ཡིན་པས་མ་ཁྱབ་པའི་ཕྱིར། མ་གྲུབ་ན། མི་རྟག་
པ་ཆོས་ཅན་དེར་ཐལ། དེའི་ཕྱིར། འདོད་མི་ནུས་ཏེ། མི་རྟག་
པར་རྟོགས་པའི་རྣལ་འབྱོར་མངོན་སུམ་གྱི་སྣང་ཡུལ་ཡིན་པའི་ཕྱིར་ཏེ།
དེ་ལ་འདོད་ལན་བཏབ་པས་མི་རྟག་པ་དེ་མི་རྟག་པ་མི་རྟག་པར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 327
རྟོགས་པའི་རྣལ་འབྱོར་མངོན་སུམ་གྱི་སྣང་ཡུལ་ཡིན་པར་འདོད་ཅེས་
ལན་འདེབས་དགོས་པའི་ཕྱིར། གཞི་གྲུབ་ན། ཡོད་པར་རྟོགས་
པའི་ཚད་མའི་དམིགས་ཡུལ་ཡིན་པས་ཁྱབ། དེ་བཞིན་དུ་ཡིན་་་་
རྟོགས་མིན་རྟོགས་སོགས་ལ་འདྲ། ཡོད་པར་རྟོགས་པའི་ཚད་མའི་
འཛིན་སྟངས་ཀྱི་ཡུལ་ཡིན་ན། གང་དྲན་དྲན་ཡིན་པས་མ་ཁྱབ་ཀྱི་
སྐྱོན་ལ་ཡོད་པ་བཞག་ཆོག་སྟེ། ཡོད་པ་དེ་ཡོད་པ་ཡོད་པར་རྟོགས་
པའི་ཚད་མའི་འཛིན་ སྟངས་ཀྱི་ཡུལ་ ཡིན་ པའི་ཕྱིར། དེར་ ཐལ།
ཡོད་པ་རྟོགས་པའི་ཚད་མ་དང་ཡོད་པ་ཡོད་པར་རྟོགས་པའི་ཚད་མ་
གཉིས་ ཡིན་ ཁྱབ་ མཉམ་ ཡིན་ པའི་ ཕྱིར་ ཏེ། ཡོད་ པ་ རྟོགས་ ན།
ཡོད་པ་ཡོད་པ་ཡིན་པར་རྟོགས་པས་ཁྱབ་པའི་ཕྱིར། རྭ་སྟོད་བསྡུས་
གྲྭ་སོགས་ལས། རྟག་པ་ཁོ་ན་ཡོད་པ་མིན་པས་རྟག་པ་མ་ཡིན་པར་
གསུངས་ལ། རང་རེའི་ཡིག་ཆར་དངོས་པོ་ཁོ་ན་དངོས་པོ་ཡིན་
གསུངས་ པ་ རྣམ་ འགྲེལ་ སོགས་ ཀྱི་ དགོངས་ པར་ སོན་ ངེས་ ཏེ།
དངོས་པོ་ཁོ་ན་དངོས་པོ་ཡིན་ཞེས་བརྗོད་པའི་སྒྲ་དང་དངོས་བོ་ཁོ་ན་
ཡོད་པ་ཡིན་ཞེས་བརྗོད་པའི་སྒྲ་གཉིས་གཞན་ལྡན་རྣམ་གཅོད་ཀྱི་སྒྲར་
མཚུངས་ཀྱང་སྔ་མ་རྗོད་བྱེད་ཀྱི་སྒྲ་དོན་མཐུན་དང་ཕྱི་མ་དོན་མི་་
མཐུན་ཡིན་པའི་ཕྱིར་རོ། ། ，
དགུ་བ་རྗེས་སུ་འགྲོ་ལྡོག་གི་ཁྱབ་པ་བཤད་པ་ལ། ཁུངས་
འགོད་པ་དང་། དེའི་དོན་བཤད་པ་གཉིས། དང་བོ་ནི། རྗེས་
སུ་འགྲོ་ལྡོག་འདི་ལྟ་སྟེ། ། ཆོས་ཀྱི་གྲགས་པའི་གཞུང་ལུགས་ལས། །



328
གནའ་དཔེ་གཅེས་བསྡུས་དཔེ་ཚོགས།
རྗེས་དཔག་བྱ་དང་དེ་མཐུན་ལ། །ཡོད་དང་མེད་ལ་མེད་པ་ཞེས། །
གཏན་ཚིགས་ཀྱིས་ནི་ཚུལ་གསུམ་གསུངས། དེ་ཡི་ཕྱི་མའི་ཚུལ་་་་
གཉིས་དང༌། ། ཕྱོགས་མཐུན་རྗེས་འགྲོ་ལྡོག་ཁྱབ་ཡིན། ། ཞེས་བྱུང་།
དཔལ་ཆོས་ཀྱི་གྲགས་པའི་གཞུང་རྣམ་ངེས་སོགས་ལས་ཚུལ་གསུམ་
གསུངས་པའི་ཕྱི་མ་གཉིས་དང་ཕྱོགས་མཐུན་པའི་རྗེས་སུ་འགྲོ་ལྡོག་གི་
ཁྱབ་པ་གཉིས་གཙོ་བྱས་པའི་ཁྱབ་པ་སྒོ་བརྒྱད་སོགས་ཀྱང་བསྟན་པ་
ཡིན་ནོ། ། །
གཉིས་པ་དེའི་དོན་བཤད་པ་ལ། རྩ་བའི་ཁྱབ་པ་རྣམས་ཀྱི་
དོན་བཤད་པ། རྣམ་གྲངས་རྒྱས་པར་བཤད་པ། ཁ་བུབ་ཟུར་དུ་
བཤད་པའི་རྒྱུ་མཚན་དང་གསུམ། དང་བོ་ལ། ཁྱབ་པ་རྣལ་མ་ལྔ་
བཤད་པ་དང༌། ཕྱིན་ཅི་ལོག་བཞི་བཤད་པ་གཉིས། དང་བོ་ལ་
གཉིས་ལས། གྲངས་བསྟན་པ་ནི། དེས་ན་ཁྱབ་པའི་དབྱེ་བ་ལ། །
རྗེས་ཁྱབ་ཐུར་ཁྱབ་ལྡོག་ཁྱབ་དང༌། །འགལ་ཁྱབ་ཁ་བུབ་ལྔ་རུ་བཤད།
ཅེས་པ་སྟེ་སླའོ། །གཉིས་པ་སོ་སོའི་དོན་ནི། དེ་དག་སོ་སོར་ངོས་
འཛིན་ན། ། རྟགས་དེ་ཡིན་ན་གསལ་བ་དེ། ། ཡིན་པས་ཁྱབ་པ་རྗེས་
ཁྱབ་ཡིན། །གསལ་པ་ཡིན་ན་རྟགས་དེ་ཉིད། །ཡིན་པས་ཁྱབ་པ་ཐུར་
ཁྱབ་ཡིན། །གསལ་བ་མིན་ན་རྟགས་དེ་ཉིད། །མིན་པས་ཁྱབ་པ་ལྡོག་
ཁྱབ་ཡིན། །རྟགས་དེ་ཡིན་ན་གསལ་བ་དེ། །མིན་པས་ཁྱབ་པ་འགལ་
ཁྱབ་ཡིན། ། རྟགས་མིན་གསལ་མིན་ཁྱབ་པ་ནི། ། ཁ་བུབ་ཏུ་ནི་ཤེས་
པར་བྱ། །ཞེས་བྱུང༌། རྟགས་དེ་ཡིན་ན་གསལ་བ་དེ་ཡིན་པས་ཁྱབ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 329
པ་དང་། མ་ཡིན་པས་ཁྱབ་པ་རིམ་བཞིན་རྗེས་ཁྱབ་དང་། འགལ་
ཁྱབ་ཀྱི་དོན་དང༌། གསལ་བ་དེ་ཡིན་ན། རྟགས་དེ་ཡིན་པས་ཁྱབ་
པ་དང་། གསལ་བ་དེ་མ་ཡིན་ན་རྟགས་དེ་མ་ཡིན་པས་ཁྱབ་པ་རིམ་
བཞིན་ཐུར་ཁྱབ་དང་ལྡོག་ཁྱབ་ཀྱི་དོན་དང་། རྟགས་དེ་མ་ཡིན་ན།
གསལ་བ་དེ་མ་ཡིན་པས་ཁྱབ་པ། ཁ་བུབ་ཀྱི་དོན་དུ་ཤེས་པར་་
བྱའོ། ། གཉིས་པ་ཕྱིན་ཅི་ལོག་བཞི་བཤད་པ་ནི། ཕྱིན་ཅི་ལོག་གི་
འབུད་ཚུལ་ནི། ། གསལ་འགྱུར་རྟགས་མི་འགྱུར་དུ་གནས། ། ཞེས་
བྱུང༌། རྟགས་དེ་ཡིན་ན་གསལ་བ་དེ་མ་ཡིན་པས་ཁྱབ་པ་དང༌།
མ་ ཡིན་ པ་ མ་ ཡིན་ པས་ ཁྱབ་ པ་ དང་། གསལ་ བ་ དེ་ མ་ ཡིན་ ན།
རྟགས་དེ་ཡིན་པས་ཁྱབ་པ་དང་། གསལ་བ་དེ་མ་ཡིན་པ་མ་ཡིན་ན།
རྟགས་དེ་མ་ཡིན་པས་ཁྱབ་པ་རྣམས་རིམ་བཞིན་རྗེས་ཁྱབ་འགལ་ཁྱབ་
ཐུར་ཁྱབ་ལྡོག་ཁྱབ་རྣམས་ཀྱི་ཕྱིན་ཅི་ལོག་གི་དོན་དུ་འཇོག་སྟེ། དེ་
དག་ལ་ཁྱབ་པ་རྣལ་མའི་སློང་ཚུལ་ལས། གསལ་བ་འགྱུར་ལ་རྟགས་
མི་འགྱུར་བར་སློང་དགོས་པའི་ཕྱིར། ཀུན་མཁྱེན་བླ་མའི་བསྡུས་
གྲྭའི་རྣམ་གཞག་ལེགས་བཤད་ལས། དེའི་རྟགས་དེ་མ་ཡིན་ན་་་་
གསལ་བ་དེ་མ་ཡིན་པས་ཁྱབ་པ་རྗེས་ཁྱབ་ཕྱིན་ཅི་ལོག་ཡིན་པའི་ཕྱིར།
ཞེས་གསུངས་ལ་དེ་ལྟར་ན་ཁ་བུབ་ཟུར་དུ་བྱ་མི་དགོས་སོ། ། དེ་མ་
གཏོགས་བསྡུས་གཞུང་ཕལ་ཆེར་རྗེས་ཁྱབ་དང་འགལ་ཁྱབ་གཉིས་ཀྱི་
ཕྱིན་ཅི་ལོག་སློང་ཚུལ་རྩ་ཚིག་ལྟར་ལ་ཐུར་ཁྱབ་དང་ལྡོག་ཁྱབ་ཕྱིན་ཅི་
ལོག་ སློང་ ཚུལ་ ལ། བསྡུས་ གྲྭའི་ རྣམ་ གཞག་ལེགས་ བཤད་ ལས།



330
གནའ་དཔེ་གཅེས་བསྡུས་དཔེ་ཚོགས།
ཐལ་འགྱུར་དེའི་ཆོས་དེ་མ་ཡིན་པ་མ་ཡིན་ན། ཐལ་འགྱུར་དེའི་
རྟགས་དེ་མ་ཡིན་པ་མ་ཡིན་པས་ཁྱབ་པ་དེའི་ལྡོག་ཁྱབ་ཕྱིན་ཅི་ལོག་
ཡིན་པའི་ཕྱིར་ཞེས་དང་། ཐལ་འགྱུར་དེའི་གསལ་བ་དེ་མ་ཡིན་ན།
ཐལ་འགྱུར་དེའི་རྟགས་དེ་མ་ཡིན་པས་ཁྱབ་པ། ཐལ་འགྱུར་དེའི་
ཐུར་ཁྱབ་ཕྱིན་ཅི་ལོག་དང༌། ཞེས་ལྡོག་ཁྱབ་ཕྱིན་ཅི་ལོག་ཐུར་ཁྱབ་
དང་དོན་གཅིག ཐུར་ཁྱབ་ཕྱིན་ཅི་ལོག་ལྡོག་ཁྱབ་དང་དོན་གཅིག་
པ་ ལྟ་བུར་ གསུངས་ལ། ཀུན་མཁྱེན་བླ་ མའི་ བསྡུས་ གཞུང་ ལས།
གསལ་བ་དེ་ཡིན་ན་རྟགས་དེ་མ་ཡིན་པས་ཁྱབ་པ་ཐུར་ཁྱབ་ཕྱིན་ཅི་
ལོག་ཏུ་གསུངས་པ་ལྟར། གསལ་བ་དེ་ཡིན་ན། རྟགས་དེ་མ་ཡིན་
པས་ཁྱབ་པ་ཐུར་ཁྱབ་ཕྱིན་ཅི་ལོག་དང༌། གསལ་བ་དེ་མ་ཡིན་ན།
རྟགས་དེ་མ་ཡིན་པ་མ་ཡིན་པས་ཁྱབ་པ་ལྡོག་ཁྱབ་ཕྱིན་ཅི་ལོག་ཏུ་རྭ་
སྟོད་བསྡུས་གྲྭ་སོགས་ཕལ་ཆེར་ལས་གསུངས་ལ། ཀུན་མཁྱེན་བླ་
མས་དེ་ལྟར་དོན་མི་འདྲ་བ་གསུམ་གསུམ་གསུངས་པས། འདི་ཁོ་ན་
བདེན་གྱི་གཞན་ནི་གཏི་མུག་གོ་ཞེས་པའི་བླུན་ཚིག་སྨྲ་བར་མི་བྱའོ། །
དེ་དག་གིས་ཕྱིན་ཅི་ལོག་ཏུ་འགྱུར་ཚུལ་རང་རང་གི་ཁྱབ་པ་རྣལ་མ་
ལས་གསལ་བ་འགྱུར་བ་དང་རྟགས་འགྱུར་བ་དང་རྟགས་གསལ་་་
གཉིས་ཀ་འགྱུར་བ་སོགས་ཀྱི་དབང་དུ་བྱས་པས། རྩོད་ཚེ་རྩ་ཚིག་
ལྟར་ན་འདི་ཡིན། བསྡུས་གཞུང་ལྟར་ན་འདི་ཡིན། ཞེས་སོ་སོར་
ལན་འདེབས་དགོས་སོ། ། དེ་ལ་ཁོ་ན་རེ། རྟག་པ་ཡིན་པར་ཐལ།
ཡོད་པའི་ཕྱིར། ཞེས་པའི་ཐལ་འགྱུར་གྱི་རྟགས་ལ་རྟག་པ་མ་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 331
པ་ཡོད་པར་ཐལ། དེའི་རྟགས་དེ་ཡིན་ན། རྟག་པ་ཡིན་པས་མ་
ཁྱབ་པའི་ཕྱིར་ཟེར་བ་དང༌། དེ་འདྲའི་ཐལ་འགྱུར་གྱི་རྟགས་ཡིན་
ན། རྟག་པ་ཡིན་པས་མ་ཁྱབ་པར་ཐལ། དེ་འདྲའི་ཐལ་འགྱུར་གྱི་
རྟགས་དེ་ཡིན་ན། རྟག་པ་ཡིན་པས་མ་ཁྱབ་པའི་ཕྱིར་ཟེར་བ་་་
གཉིས་ལ་མ་ཁྱབ་ཟེར་རམ། ཡང་ན་བསྡུས་གྲྭའི་རྣམ་གཞག་ལེགས་
བཤད་ལས། རྩོད་ཚེ་གསལ་བ་ལ་འགོད་རྒྱུ་དང་། རྟགས་ལ་་
འགོད་རྒྱུ་ཞེས་ཁྱད་པར་སྦྱོར་དགོས་པའི་ཕྱིར། འདི་གོ་ཐོབ་བྱས་
ཞེས་གསུངས་པ་ལྟར་བྱའོ། ། འདི་ཐལ་འགྱུར་དང་འབྲེལ་བར་རྩོད་
ཚུལ་འོག་ཏུ་འཆད་དོ། །
གཉིས་པ་རྣམ་གྲངས་རྒྱས་པར་བཤད་པ་ལ། ཁྱབ་པ་རྣལ་
མར་འདུ་བའི་ཁྱབ་པའི་རྣམ་གྲངས་རེ་བརྒྱད་སོགས་སུ་ཕྱེ་སྟེ་བཤད་
པ་དང་། རྟགས་གསལ་འགོད་ཚུལ་གྱི་སྒོ་ནས་རྣམ་གྲངས་རྒྱས་པར་
བཤད་པ་གཉིས། དང་བོ་ལ་ལྔ་ལས་དང་བོ་རྩ་བའི་རྗེས་ཁྱབ་ཏུ་
འདུ་བའི་ཁྱབ་པའི་རྣམ་ གྲངས་ནི། ཐུར་ཁྱབ་ རྣལ་མ་ཆ་རྣམས་
དང༌། ། ལྡོག་ཁྱབ་རྣལ་མ་ ཆ་རྣམས་དང༌། ། རྗེས་ཁྱབ་ཁ་བུབ་ཆ་
རྣམས་དང་། ། ལྡོག་ཁྱབ་ ཁ་བུབ་ཆ་རྣམས་དང༌། ། འགལ་ཁྱབ་ ཁ་
བུབ་ཆ་རྣམས་དང་། །ཐུར་ཁྱབ་ཕྱིན་ཅི་ལོག་ངེས་པའི། ། ལྡོག་ཁྱབ་
ཕྱིན་ཅི་ལོག་ངེས་དང་། ། ལྡོག་ཁྱབ་ཕྱིན་ཅི་ལོག་ངེས་པའི། ། ཐུར་
ཁྱབ་ཕྱིན་ཅི་ལོག་ངེས་པའི། ། ཐུར་ཁྱབ་ཕྱིན་ཅི་ལོག་ངེས་སོགས། །
བཞི་བརྒྱུད་བཅུ་གཉིས་བཞི་ཚན་དང་། །ལྡོག་ཁྱབ་ཕྱིན་ཅི་ལོག་ངེས་



332
གནའ་དཔེ་གཅེས་བསྡུས་དཔེ་ཚོགས།
པའི། ། ལྡོག་ཁྱབ་ཕྱིན་ཅིན་ལོག་ངེས་ སོགས། ། བཞི་བརྒྱུད་བཅུ་་་་
གཉིས་བཞི་ཚན་དང༌། ། རྗེས་ཁྱབ་དུ་མ་བརྩེགས་གྱུར་ཀྱང༌། ། རྩ་
བའི་རྗེས་ཁྱབ་སྟེང་དུ་གནས། ། ཞེས་བྱུང༌། དེ་ཡང་དྲིས་འཕངས་
སོགས་ཁས་ལེན་སོང་ཚུལ་མི་འདྲ་བ་མེད་པའི་ ཐལ་འགྱུར་གང་གི་
ཐུར་ཁྱབ་རྣལ་མར་ངེས་པའི་ཐུར་ཁྱབ་རྣལ་མར་ངེས་པ་སོགས་ཆ་
ངེས་ན་རྗེས་ཁྱབ་ངེས་པས་ཁྱབ། དེ་བཞིན་དུ་ལྡོག་ཁྱབ་ཆ་ངེས་པ་
དང་། རྗེས་ཁྱབ་རྣལ་མར་ངེས་པའི་ཁ་བུབ་རྣལ་མར་ངེས་པའི་
རྗེས་ཁྱབ་རྣལ་མར་ངེས་པའི་ཁ་བུབ་རྣལ་མར་ངེས་པ་སོགས་་་་
རྣམས་དང་། ལྡོག་ཁྱབ་ཀྱི་ཁ་བུབ་ངེས་པའི་ལྡོག་ཁྱབ་ཀྱི་ཁ་བུབ་
ངེས་པ་སོགས་ཆ་རྣམས་དང་། འགལ་ཁྱབ་ཀྱི་ཁ་བུབ་ངེས་པའི་
འགལ་ཁྱབ་ཀྱི་ཁ་བུབ་ངེས་པ་སོགས་ཆ་རྣམས་དང་། ཐུར་ཁྱབ་
ཕྱིན་ཅི་ལོག་ངེས་པའི་ལྡོག་ཁྱབ་ཕྱིན་ཅི་ལོག་ངེས་པ་དང༌། ལྡོག་
ཁྱབ་ཕྱིན་ཅི་ལོག་ངེས་པའི་ཐུར་ཁྱབ་ཕྱིན་ཅི་ལོག་ངེས་པའི་ཐུར་ཁྱབ་
ཕྱིན་ཅི་ལོག་ངེས་པའི་ལྡོག་ཁྱབ་ཕྱིན་ ཅི་ལོག་ངེས་པ་སྟེ་བཞི་དང༌།
སླར་ཡང་དེ་ལྟར་བཞི་བརྩེགས་པས་བརྒྱུད་དང་སླར་ཡང་བཞི་་་་་
བརྩེགས་ པས་ བཅུ་ གཉིས་ སོགས་ བཞི་ ཚན་ ངེས་ པ་ རྣམས་ དང་།
ཐུར་ཁྱབ་ཕྱིན་ཅི་ལོག་ངེས་པའི་ཐུར་ཁྱབ་ཕྱིན་ཅི་ལོག་ངེས་པ་སོགས་
ཐུར་ཁྱབ་ཕྱིན་ཅི་ལོག་བཞི་བརྒྱུད་བཅུ་གཉིས་སོགས་བཞི་ཚན་ངེས་པ་
དང༌། ལྡོག་ཁྱབ་ཕྱིན་ཅི་ལོག་ཀྱང་བཞི་བརྒྱུད་བཅུ་གཉིས་སོགས་
བཞི་ཚན་ངེས་པ་དང་། རྗེས་ཁྱབ་དུ་མ་སྟེ་ཅི་ཙམ་བརྩེགས་ཀྱང་རྩ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 333
བའི་རྗེས་ཁྱབ་ངེས་པས་ཁྱབ་བོ། ། འདིར་ལྡོག་ཁྱབ་ཕྱིན་ཅི་ལོག་ལ་
སྦྱར་བའི་བཞི་ཚན་ལན་གཉིས་བྲིས་པ་ཡི་གེ་ལྷག་པའམ་ཡང་ན་ཐུར་
ཁྱབ་ཕྱིན་ཅི་ལོག་ལ་སྦྱར་བ་ཡི་གེ་མ་དག་པ་ཡིན་དཔྱད་པར་བྱའོ། །
གཉིས་པ་ཐུར་ཁྱབ་ཀྱི་སྟེང་དུ་གནས་པའི་ཁྱབ་པའི་རྣམ་གྲངས་ནི།
ཐུར་ཁྱབ་རྣམས་ལ་ཡ་རྣམས་དང༌། ། ལྡོག་ཁྱབ་ ཕྱིན་ཅི་ལོག་ངེས་་
པའི། །ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་རྣལ་མར་ངེས་པ་
དང་། ། ཐུར་ཁྱབ་ཕྱིན་ ཅི་ལོག་ངེས་པའི། ། ཐུར་ཁྱབ་ཕྱིན་ཅི་ལོག་
ངེས་པའི། ། ལྡོག་ཁྱབ་རྣལ་མར་ངེས་པ་དང་། །ཐུར་ཁྱབ་རྣལ་མར་
ངེས་པ་ཡི། ། ལྡོག་ཁྱབ་རྣལ་མར་ངེས་པ་ཡི། ། ལྡོག་ཁྱབ་རྣལ་མར་
ངེས་པ་དང༌། ། ལྡོག་ཁྱབ་ཁ་བུབ་ཡ་རྣམས་ནི། ། རྩ་བའི་ཐུར་ཁྱབ་
སྟེང་དུ་གནས། ། ཞེས་བྱུང་། ཐུར་ཁྱབ་རྣལ་མ་གསུམ་དང་ལྔ་་་
སོགས་ཡ་རྣམས་དང༌། ལྡོག་ཁྱབ་ཕྱིན་ཅི་ལོག་ངེས་པའི་ཐུར་ཁྱབ་
ཕྱིན་ཅི་ལོག་ངེས་པའི་ཐུར་ཁྱབ་རྣལ་མར་ངེས་པ་དང༌། ཐུར་ཁྱབ་
ཕྱིན་ཅི་ལོག་ངེས་པའི་ཐུར་ཁྱབ་ཕྱིན་ཅི་ལོག་ངེས་པའི་ལྡོག་ཁྱབ་རྣལ་
མར་ངེས་ པ་དང་། ཐུར་ཁྱབ་རྣལ་མར་ངེས་ པའི་ལྡོག་ཁྱབ་རྣལ་
མར་ངེས་པའི་ལྡོག་ཁྱབ་རྣལ་མར་ངེས་པ་དང་། ལྡོག་ཁྱབ་རྣལ་
མར་ངེས་པའི་ཁ་བུབ་རྣལ་མར་ངེས་པ་སྟེ་གཅིག་དང་། སླར་ཡང་
དེ་ སྟེང་དུ་ལྡོག་ ཁྱབ་ དང་ཁ་བུབ་ལན་གཉིས་བརྩེགས་པས་ གསུམ་
སོགས་ཡ་རྣམས་ངེས་པའི་ཐལ་འགྱུར་ཡིན་ན། ཐུར་ཁྱབ་རྣལ་མ་
ངེས་པའི་ཐལ་འགྱུར་ཡིན་པས་ཁྱབ་བོ། །གསུམ་པ་ལྡོག་ཁྱབ་ཀྱི་སྟེང་



334་་་. གནའ་དཔེ་གཅེས་བསྡུས་དཔེ་ཚོགས།
དུ་གནས་པའི་ཁྱབ་པའི་རྣམ་གྲངས་ནི། ལྡོག་ཁྱབ་རྣལ་མ་ཡ་རྣམས་
དང་། ། ལྡོག་ཁྱབ་ཕྱིན་ཅི་ལོག་ངེས་པའི། ། ཐུར་ཁྱབ་ཕྱིན་ཅི་ལོག་
ངེས་པའི། ། ལྡོག་ཁྱབ་རྣལ་མར་ངེས་པ་དང་། ། ལྡོག་ཁྱབ་ཕྱིན་ཅི་
ལོག་ངེས་པའི། ། ལྡོག་ཁྱབ་ཕྱིན་ཅི་ལོག་ངེས་པའི། ། ཐུར་ཁྱབ་རྣལ་
མར་ངེས་པ་ཡི། ། ཐུར་ཁྱབ་ཕྱིན་ཅི་ལོག་ངེས་པའི། ། ཐུར་ཁྱབ་ཕྱིན་
ཅི་ལོག་ངེས་པའི། ། ཐུར་ཁྱབ་རྣལ་མར་ངེས་པ་དང༌། ། ཐུར་ཁྱབ་
རྣལ་མར་ངེས་པ་ཡི། ། ལྡོག་ཁྱབ་རྣལ་མར་ངེས་པ་ཡི། །ཐུར་ཁྱབ་
རྣལ་མར་ངེས་པ་དང༌། ། ལྡོག་ཁྱབ་རྣལ་མར་ངེས་པ་ཡི། །ཐུར་ཁྱབ་
རྣལ་མར་ངེས་པ་ཡི། །ཐུར་ཁྱབ་རྣལ་མར་ངེས་པ་དང་། །ཐུར་ཁྱབ་
ཁ་བུབ་ཡ་རྣམས་ནི། ། རྩ་བའི་ལྡོག་ཁྱབ་སྟེང་དུ་གནས། །ཞེས་བྱུང༌།
ལྡོག་ཁྱབ་ཡ་ངེས་པ་རྣམས་དང༌། ལྡོག་ཁྱབ་ཕྱིན་ཅི་ལོག་ངེས་པའི་
ཐུར་ཁྱབ་ཕྱིན་ཅི་ལོག་ངེས་པའི་ལྡོག་ཁྱབ་རྣལ་མར་ལོག་ངེས་པ་དང༌།
ལྡོག་ཁྱབ་ཕྱིན་ཅི་ལོག་ངེས་པའི་ལྡོག་ཁྱབ་ཕྱིན་ཅི་ལོག་ངེས་པའི་ཐུར་
ཁྱབ་རྣལ་མར་ངེས་པའི་ཐུར་ཁྱབ་ཕྱིན་ཅི་ལོག་ངེས་པའི་ཐུར་ཁྱབ་
ཕྱིན་ཅི་ལོག་ངེས་པའི་ཐུར་ཁྱབ་རྣལ་མར་ངེས་པ་དང་། ཐུར་ཁྱབ་
རྣལ་མར་ངེས་པའི་ལྡོག་ཁྱབ་རྣལ་མར་ངེས་པའི་ཐུར་ཁྱབ་རྣམ་མར་
ངེས་པ་དང༌། ལྡོག་ཁྱབ་རྣལ་མར་ངེས་པའི་ཐུར་ཁྱབ་རྣལ་མར་
ངེས་པའི་ཐུར་ཁྱབ་རྣལ་མར་ངེས་པ་དང༌། ཐུར་ཁྱབ་རྣལ་མར་
ངེས་པའི་ཁ་བུབ་རྣལ་མར་ངེས་པ་གཅིག་དང་གསུམ་སོགས་ཡ་རྣམས་
ངེས་པའི་ཐལ་འགྱུར་ཡིན་ན། ལྡོག་ཁྱབ་ངེས་པའི་ཐལ་འགྱུར་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 335 །
པས་ཁྱབ་བོ། །བཞི་བ་རྗེས་ཁྱབ་རྣལ་མར་ངེས་པའི་ཁ་བུབ་ཀྱི་སྟེང་དུ་
གནས་པའི་ཁྱབ་པའི་རྣམ་གྲངས་ནི། རྗེས་ཁྱབ་ཁ་བུབ་ཡ་རྣམས་
དང་། ། ལྡོག་ཁྱབ་ཕྱིན་ཅི་ལོག་ངེས་པའི། ། ལྡོག་ཁྱབ་ཕྱིན་ཅི་ལོག་
ངེས་དང་། ། ཐུར་ཁྱབ་ཕྱིན་ཅི་ལོག་ངེས་པའི། ། ཐུར་ཁྱབ་ཕྱིན་ཅི་
ལོག་ངེས་དང་། ། ལྡོག་ཁྱབ་རྣལ་མར་ངེས་པ་ཡི། ། ཐུར་ཁྱབ་རྣལ་
མར་ངེས་པ་དང་། ། ཐུར་ཁྱབ་རྣལ་མར་ངེས་པ་ཡི། ། ལྡོག་ཁྱབ་རྣལ་
མར་ངེས་པ་རྣམས། །རྗེས་ཁྱབ་ཁ་བུབ་སྟེང་དུ་གནས། ། ཞེས་བྱུང་།
རྗེས་ཁྱབ་རྣལ་མར་ངེས་པའི་ཁ་བུབ་ངེས་པ་གཅིག་དང་གསུམ་སོགས་
ཡ་རྣམས་དང༌། ལྡོག་ཁྱབ་ཕྱིན་ཅི་ལོག་ངེས་པའི་ལྡོག་ཁྱབ་ཕྱིན་ཅི་
ལོག་ངེས་པ་སོགས་གཉིས་དང་དྲུག་དང་བཅུ་སོགས་བཞི་ཚན་ངེས་པ་
དང་། ཐུར་ཁྱབ་ཕྱིན་ཅི་ལོག་ངེས་པའི་ཐུར་ཁྱབ་ཕྱིན་ཅི་ལོག་ངེས་
པ་སོགས་གཉིས་དང་དྲུག་དང་བཅུ་སོགས་བཞི་ཚན་ངེས་པ་དང་།
ལྡོག་ཁྱབ་རྣལ་མར་ངེས་པའི་ཐུར་ཁྱབ་རྣལ་མར་ངེས་པ་སོགས་གཉིས་
ནས་དྲུག་སོགས་བཞི་ཚན་ངེས་པ་དང༌། ཐུར་ཁྱབ་རྣལ་མར་ངེས་
པའི་ལྡོག་ཁྱབ་རྣལ་མར་ངེས་པ་དང་། སླར་ཡང་དེ་ཉིད་ལན་
གཉིས་བཟླས་པས་དྲུག་སོགས་བཞི་ཚན་ནམ། ཡང་ཕྱི་མ་གཉིས་ལ་
ལྡོག་ཁྱབ་རྣལ་མར་ངེས་པའི་ཐུར་ཁྱབ་ཡ་རྣམས་ངེས་པ་ཞེས་སྦྱར་
ཀྱང་ཆོག་པས། དེ་རྣམས་ངེས་པའི་ཐལ་འགྱུར་ཡིན་ན། རྗེས་
ཁྱབ་ཀྱི་ཁ་བུབ་བམ་སྤྱིར་ཁ་བུབ་ངེས་པས་ཁྱབ་ལ། ། དེ་ཕལ་ཆེར་ལ་
ཐུར་ཁྱབ་རྣལ་མར་ངེས་ཀྱང་ཁྱབ་མཐའ་མ་ངེས་ཏེ། རྟག་པ་མ་



336 ་， གནའ་དཔེ་གཅེས་བསྡུས་དཔེ་ཚོགས།
ཡིན་པར་ཐལ། ཡོད་པ་གང་ཞིག དངོས་པོ་ཡིན་པའི་ཕྱིར་ཞེས་
པའི་ཐལ་འགྱུར་གྱི་ཁ་བུབ་ངེས་ཀྱང་ཐུར་ཁྱབ་མ་ངེས་པའི་ཕྱིར་རོ། །
ལྔ་བ་འགལ་ཁྱབ་ཀྱི་སྟེང་དུ་གནས་པའི་ཁྱབ་པའི་རྣམ་གྲངས་
ནི། འགལ་ཁྱབ་ཡ་རྣམས་གང་ཡིན་དང༌། ། ལྡོག་ཁྱབ་རྣལ་མར་
ངེས་པ་ཡི། །ལོག་ཁྱབ་ཕྱིན་ཅི་ལོག་ངེས་དང༌། །ཐུར་ཁྱབ་རྣལ་མར་
ངེས་པ་ཡི། ། ཐུར་ཁྱབ་ཕྱིན་ཅི་ལོག་ངེས་དང༌། ། ལྡོག་ཁྱབ་ཕྱིན་ཅི་
ལོག་ངེས་པའི། ། ཐུར་ཁྱབ་རྣལ་མར་ངེས་པ་དང༌། ། ཐུར་ཁྱབ་ཕྱིན་
ཅི་ལོག་ངེས་པའི། ། ལྡོག་ཁྱབ་རྣལ་མར་ངེས་པ་དང༌། ། རྗེས་ཁྱབ་
ཕྱིན་ཅི་ལོག་ངེས་རྣམས། །རྩ་བའི་འགལ་ཁྱབ་སྟེང་དུ་གནས། །ཞེས་
བྱུང༌། འགལ་ཁྱབ་གཅིག་དང་གསུམ་སོགས་ཡ་རྣམས་ངེས་པ་དང༌།
ལྡོག་ཁྱབ་ རྣལ་ མར་ངེས་ པའི་ལྡོག་ཁྱབ་ཕྱིན་ ཅི་ ལོག་ངེས་ པ་དང༌།
ཐུར་ཁྱབ་རྣལ་མར་ངེས་ པའི་ ཐུར་ཁྱབ་ཕྱིན་ ཅི་ ལོག་ངེས་ པ་ དང་།
ལྡོག་ ཁྱབ་ ཕྱིན་ ཅི་ལོག་ངེས་ པའི་ཐུར་ཁྱབ་ རྣལ་ མར་ངེས་ པ་ དང༌།
ཐུར་ཁྱབ་ཕྱིན་ཅི་ལོག་ངེས་ པའི་ལྡོག་ཁྱབ་རྣལ་ མར་ངེས་ པ་ དང་།
རྗེས་ཁྱབ་ཕྱིན་ཅི་ལོག་ངེས་པའི་ཐལ་འགྱུར་རྣམས་ལ་འགལ་ཁྱབ་ངེས་
དགོས་ཞེས་པའོ། །འདི་ལྟར་ན། ལྡོག་ཁྱབ་ཕྱིན་ཅི་ལོག་ལ་གསལ་
བ་དེ་མ་ཡིན་ན། རྟགས་དེ་མ་ཡིན་པ་མ་ཡིན་པས་ཁྱབ་པ་དང༌།
ཐུར་ཁྱབ་ཕྱིན་ཅི་ལོག་ལ་གསལ་བ་དེ་ཡིན་ན། རྟགས་དེ་མ་ཡིན་
པས་ཁྱབ་པ་སློང་དགོས་ལ་དེ་ནི་གོང་དུ་ཕྱིན་ཅི་ལོག་གི་འབུད་ཚུལ་ནི།
གསལ་འགྱུར་རྟགས་མི་འགྱུར་དུ་གནས། །ཞེས་པ་དང་འགལ་དོགས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 337
ལ་གོང་གི་རྒྱས་བཤད་ཀྱི་ཕྱིན་ཅི་ལོག་རྣམས་ཀྱི་སློང་ཚུལ་གང་ལྟར་
བྱས་ཀྱང་ཆོག་པས། མདོར་བསྟན་རྒྱས་བཤད་ཀྱི་སློང་ཚུལ་མི་འདྲ་
བ་ཡིན་ནམ། ཡང་ན་གོང་དུ་བཤད་པ་ལྟར་ཕྱིན་ཅི་ལོག་གི་སློང་
ཚུལ་གཞན་ཡང་ཡོད་པ་ཤེས་པའི་ཕྱིར་འདིར་མི་འདྲ་བ་བྱས་པ་ཡིན་
ནམ་དཔྱད་པར་བྱའོ། །གཉིས་པ་ལ་གསུམ་ལས། དང་བོ་རྟགས་
གསལ་དངོས་འགལ་དང་ཐ་མི་དད་བཀོད་པའི་དབང་དུ་བྱས་པ་ནི།
རྟགས་གསལ་དངོས་འགལ་བཀོད་པའི་ཚེ། ། ཐལ་འགྱུར་དེ་ཡི་རྗེས་
ཁྱབ་དང༌། ། ལྡོག་ཁྱབ་ལ་ནི་ཁྱད་པར་མེད། ། རྟགས་གསལ་ཐ་མི་
དད་བཀོད་ཚེ། ། ཐལ་འགྱུར་དེ་ཡི་རྗེས་ཁྱབ་དང་། །ཐུར་ཁྱབ་ལ་ནི་
ཁྱད་པར་མེད། ། ཅེས་བྱུང༌། རྟགས་གསལ་དངོས་འགལ་བཀོད་
པའི་ཐལ་འགྱུར་རྟག་པ་ཡིན་པར་ཐལ། རྟག་པ་མ་ཡིན་པའི་ཕྱིར།
ཞེས་པ་ལྟ་བུའི་རྗེས་ཁྱབ་སློང་བའི་ཚེ། རྟག་པ་མ་ཡིན་ན་རྟག་པ་
ཡིན་པས་ཁྱབ་པ་སློང་ལ། དེའི་ལྡོག་ཁྱབ་སློང་ཚེ་ཡང་། རྟག་པ་
མ་ཡིན་ན་རྟག་པ་ཡིན་པས་ཁྱབ་པ་སློང་དགོས་པས། དེ་གཉིས་ཀྱི་
སློང་ཚུལ་ཁྱད་པར་མེད་ཀྱང་ཁྱབ་པ་དེ་གཉིས་ངེས་མི་དགོས་ཞེས་
པའམ་ཡང་ན་རྟག་པ་ཡིན་མིན་གཉིས་ཀ་ཡིན་པར་ཐལ། བུམ་པ་
ཡིན་མིན་གཉིས་ཀ་ཡིན་པའི་ཕྱིར། ཞེས་པ་ལྟ་བུ་རྟགས་གསལ་རེ་
རེ་ལ་དངོས་འགལ་བཀོད་པའི་ཚེ། རྗེས་ཁྱབ་དང་ལྡོག་ཁྱབ་ངེས་
པར་ཁྱད་པར་མེད་ཅེས་ཀྱང་ཆོག་གོ། དེ་བཞིན་དུ་ཡོད་པར་ཐལ།
ཡོད་པའི་ཕྱིར་ཞེས་པ་ལྟ་བུ་རྟགས་གསལ་ཐ་མི་དད་བཀོད་པའི་ཚེ།



338
གནའ་དཔེ་གཅེས་བསྡུས་དཔེ་ཚོགས།
ཡང་ཐལ་འགྱུར་དེའི་རྗེས་ཁྱབ་དང་ཐུར་ཁྱབ་གཉིས་ལ་ནི་སློང་ཚུལ་
ཁྱད་མེད་པའམ་ངེས་མ་ངེས་ཁྱད་མེད་ཅེས་པའོ། ། གཉིས་པ་ཡིན་
འགོད་མིན་འགོད་ཀྱི་དབང་དུ་བྱས་པ་ནི། ཡིན་འགོད་ཀྱིས་ནི་ཐུར་
ཁྱབ་དང༌། མིན་འགོད་ཀྱིས་ནི་ལྡོག་ཁྱབ་ གཅིག ཡིན་འགོད་
ཀྱིས་ ནི་ ལྡོག་ ཁྱབ་ དང༌། མིན་ འགོད་ ཀྱིས་ ནི་ ཐུར་ ཁྱབ་ གཅིག
ཅེས་བྱུང་། གཟུགས་ཡིན་པར་ཐལ། དངོས་པོ་ཡིན་པའི་ཕྱིར་
ཞེས་པ་ལྟ་བུའི་ཡིན་འགོད་ཀྱིས་ཐུར་ཁྱབ་དང༌། གཟུགས་མ་ཡིན་
པར་ཐལ། དངོས་པོ་མ་ཡིན་པའི་ཕྱིར་ཞེས་པ་ལྟ་བུའི་མིན་འགོད་
ཀྱིས་ལྡོག་ཁྱབ་སློང་ཚུལ་གཅིག་པའམ་ཁྱབ་པ་དེ་ངེས་པར་གཅིག་པ་
དང་། དངོས་པོ་ཡིན་པར་ཐལ། གཟུགས་ཡིན་པའི་ཕྱིར་ཞེས་པ་
ལྟ་བུའི་ལྡོག་ཁྱབ་དང་། དངོས་པོ་མ་ཡིན་པར་ཐལ། གཟུགས་མ་
ཡིན་པའི་ཕྱིར་ཞེས་པ་ལྟ་བུའི་ཐུར་ཁྱབ་གཉིས་སློང་ཚུལ་གཅིག་པའམ་
དེ་གཉིས་ངེས་དགོས་པར་གཅིག་པ་སྟེ་འདྲ་བའོ། ། གསུམ་པ་རྟགས་
ཟུར་མང་བོ་ཡོད་པའི་དབང་དུ་བྱས་པ་ནི། གང་ཞིག་ལ་སོགས་
རྟགས་མང་བོ། །ཡོད་ཀྱང་གོང་ཚད་ཁྱེར་བ་ནས། ། ཕྱི་མ་ཁྱབ་པའི་
རྗེས་སུ་འབྲང༌། །ཞེས་བྱུང༌། གཟུགས་ཡིན་པར་ཐལ། ཡོད་པ་
གང་ཞིག དངོས་པོ་ཡང་ཡིན་བུམ་པ་ཡིན་པའི་ཕྱིར་ཞེས་པ་ལྟ་བུ་
རྟགས་ཟུར་མང་བོ་ཡོད་པའི་ ཐལ་འགྱུར་ལ་གོང་ཚད་ཁྱེར་བ་ སྟེ་་་
རྟགས་ཁྱབ་བྱ་མང་བོ་ཡོད་པ་རྣམས་དོར་ནས། ཕྱི་མ་སྟེ་ཁྱབ་བྱ་
ཉུང་བ་བུམ་པ་ལྟ་བུ་དེ་ཡིན་ན། གཟུགས་ཡིན་པས་ཁྱབ་མ་ཁྱབ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 339
དང་། གཟུགས་ཡིན་ན་དེ་ཡིན་པས་ཁྱབ་མ་ཁྱབ་དེའི་རྗེས་སུ་་་
འབྲངས་ནས་རྗེས་ཁྱབ་སོགས་རྩི་ཡི་ཡོད་པ་དང་། དངོས་པོ་ཡིན་
མིན་གྱིས་མི་རྩི་ཞེས་པའོ། །གསུམ་པ་ཁ་བུབ་ཟུར་དུ་གསུངས་པའི་རྒྱུ་
མཚན་ནི། ་ ཁ་བུབ་ཡོངས་གྲགས་ལ་མེད་ཀྱང༌། རྩ་ཁྱབ་བཞི་བོར་
མ་འདུས་ཤིང༌། རིགས་པའི་རྣམ་གྲངས་ཡིན་པའི་ཕྱིར། །འདིར་
བཀོད་པ་ལ་འགལ་བ་མེད། ། ཅེས་བྱུང་། ཁ་བུབ་བསྡུས་གཞུང་
རྣམས་ལ་མ་གྲགས་ཀྱང་རྩ་བ་འདིར་བཀོད་པ་ལ་འགལ་བ་མེད་དེ།
དེ་རྩ་ཁྱབ་བཞི་སོགས་སུ་མ་འདུས་ཤིང་རིགས་པའི་རྣམ་གྲངས་རྩོད་
ཚུལ་གྱི་དབང་གིས་དེ་འདྲའི་ཁྱོབ་པ་སློང་ཚུལ་ཡང་ཡོད་དགོས་པའི་
ཕྱིར་རོ། །འདི་དག་གི་མཐའ་ཅུང་ཟད་དཔྱད་པ་ལ། ཁ་ཅིག་ན་རེ།
ཐལ་འགྱུར་དེའི་ཐུར་རྣལ་མ་ཆ་ངེས་ན། ཐལ་འགྱུར་དེའི་རྗེས་ཁྱབ་
ངེས་པས་ཁྱབ་ཟེར་ན།། རྟག་པ་ཡིན་པར་ཐལ། བུམ་པ་ཆོས་ཅན།
རྟག་པ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། དེར་
ཐལ། དེའི་ཕྱིར། རྟགས་གྲུབ་ སྟེ། དེ་འདྲའི་ ཐལ་འགྱུར་གྱི་
ཐུར་ཁྱབ་དང་བོ་སློང་བའི་ཚེ། ། རྟག་པ་ཡིན་ན། །བུམ་པ་ཆོས་ཅན།
རྟག་པ་ཡིན་པས་ཁྱབ་པ། བུམ་པ་ཆོས་ཅན།། རྟག་པ་ཡིན་པར་
ཐལ། རྟག་པ་ཡིན་པའི་ཕྱིར་ཞེས་ པའི་ ཐལ་འགྱུར་གྱི་ཐུར་ཁྱབ་
གཉིས་པ་སློང་བའི་ཚེ། རྟག་པ་ཡིན་ན། རྟག་པ་ཡིན་པས་ཁྱབ་པ་
སློང་རིགས་པ་གང་ཞིག རྟག་པ་ཡིན་ན་རྟག་པ་ཡིན་པས་ཁྱབ་པའི་
ཕྱིར། རྩ་བར་འདོད་མི་ནུས་ཏེ། དེའི་རྗེས་ཁྱབ་སློང་བའི་ཚེ།



340
གནའ་དཔེ་གཅེས་བསྡུས་དཔེ་ཚོགས།
བུམ་པ་ཆོས་ཅན། རྟག་པ་ཡིན་ན་རྟག་པ་ཡིན་པས་ཁྱབ་པ་སློང་
རིགས་པ་གང་ཞིག བུམ་པ་ཆོས་ཅན། རྟག་པ་ཡིན་ན་རྟག་པ་
ཡིན་པས་མ་ཁྱབ་པའི་ཕྱིར་ཏེ། བདག་མེད་ཡིན་ན། བུམ་པ་ཆོས་
ཅན། རྟག་པ་ཡིན་པས་ཁྱབ་པའི་ཕྱིར། དེ་ལ་ཁོ་ན་རེ། བུམ་པ་
ཆོས་ ཅན། རྟག་པ་ཡིན་ན་རྟག་ པ་ ཡིན་ པས་ མ་ ཁྱབ་ པར་ ཐལ།
བདག་མེད་ཡིན་ན། བུམ་པ་ཆོས་ཅན། རྟག་པ་ཡིན་པས་ཁྱབ་
པའི་ཕྱིར་ཟེར་ན། དྲིས་འཕང་གི་དབང་གིས་མ་ཁྱབ་སྟེ། བདག་
མེད་ཡིན་ན། བུམ་ པ་ ཆོས་ ཅན། རྟག་ པ་ ཡིན་ པས་ ཁྱབ་ ན།
རྟག་པ་ཡིན་ཡིན་ན། རྟག་པ་ཡིན་པས་མ་ཁྱབ་པས་མ་ཁྱབ་ཅེས་
བུམ་ པ་རྩོད་གཞིར་བྱས་ནས་ལན་འདེབས་དགོས་པའི་ཕྱིར་རོ། །
རྗེས་ཁྱབ་ཁ་བུབ་ཆ་འགལ་ཁྱབ་ཁ་བུབ་ཆ། རྗེས་ཁྱབ་དུ་མ་་་་་
བརྩེགས་པ་གསུམ་མ་གཏོགས་པ་རྗེས་ཁྱབ་སྟེང་དུ་གནས་པའི་ཁྱབ་པ་
ཐམས་ཅད་ཐལ་འགྱུར་དེ་ལ་ངེས་པས་མ་ཁྱབ་ཚུལ་ཤེས་པར་བྱའོ། །
ཡང་ཁོ་ན་རེ། དེ་འདྲའི་ ཐལ་འགྱུར་དེ་ལྡོག་ཁྱབ་ངེས་པའི་ཐལ་
འགྱུར་ཡིན་པར་ཐལ། ལྡོག་ཁྱབ་རྣལ་མ་ཡ་གསུམ་ཡན་ཆད་ནས་
ཐུར་ཁྱབ་ཁ་བུབ་ཡ་རྣམས་ངེས་པའི་བར་ལྡོག་ཁྱབ་ཀྱི་སྟེང་དུ་གནས་
པའི་ཁྱབ་པ་ཐམས་ཅད་ངེས་པའི་ཕྱིར། ཁ་ཅིག་ན་རེ། ཐལ་
འགྱུར་དེའི་རྗེས་ཁྱབ་ཁ་བུབ་ཆ་ངེས་ན། ཐལ་འགྱུར་དེའི་རྗེས་ཁྱབ་
ངེས་ པས་ ཁྱབ་ ཟེར་ན། བུམ་ པ་ ཆོས་ ཅན། ཀ་ བ་ ཆོས་ ཅན།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 341
འགྱུར་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་
འདྲའི་ཐལ་འགྱུར་གྱི་རྗེས་ཁྱབ་སློང་ཚེ། །དངོས་པོ་ཡིན་ན། ཀ་བ་
ཆོས་ཅན། དངོས་པོ་ཡིན་ཡིན་པས་ཁྱབ་པ། ཀ་བ་ཆོས་ཅན།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་
འགྱུར་གྱི་ཁ་བུབ་ཀློང་ཚེ། །དངོས་པོ་མ་ཡིན་ན་དངོས་པོ་མ་ཡིན་པས་
ཁྱབ་པ་སླར་རྗེས་ཁྱབ་སློང་ཚེ། དངོས་པོ་མ་ཡིན་ན་དངོས་པོ་མ་
ཡིན་པས་ཁྱབ་པ་སླར་ཁ་བུབ་སློང་ཚེ། དངོས་པོ་ཡིན་ན་དངོས་པོ་
ཡིན་པས་ཁྱབ་པ་སློང་དགོས་པའི་ཕྱིར། རྩ་བར་འདོད་མི་ནུས་
ཏེ། །དངོས་པོ་ཡིན་ན། ཀ་བ་ཆོས་ཅན། དངོས་པོ་མ་ཡིན་པས་
ཁྱབ་པའི་ཕྱིར། དེས་འགལ་ཁྱབ་ཁ་བུབ་ཆ་རྣམས་དང་རྗེས་ཁྱབ་དུ་
མ་བརྩེགས་པ་ངེས་པ་ལ་ཡང་རྗེས་ཁྱབ་ངེས་པས་མ་ཁྱབ་པ་ཤེས་སོ། །
ཁ་ཅིག་ན་རེ། ཐུར་ཁྱབ་རྣལ་མ་ཡ་རྣམས་ནས་ལྡོག་ཁྱབ་ཁ་བུབ་ཡ་
རྣམས་ཀྱི་བར་གྱི་ཁྱབ་པ་རྣམས་ངེས་ན། རྩ་བའི་ཐུར་ཁྱབ་ངེས་
པས་ཁྱབ་ཟེར་ན། གཟུགས་ཆོས་ཅན། སྒྲ་ཆོས་ཅན། རྟག་པ་
ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་འདྲའི་ཐལ་
འགྱུར་དེ་ཐུར་ཁྱབ་ཡ་གསུམ་པ་ཡན་ངེས་པ་གང་ཞིག་ལྷག་མ་དེས་
ཤེས་པའི་ཕྱིར། དང་བོ་གྲུབ་སྟེ། ཐལ་འགྱུར་དེའི་ཐུར་ཁྱབ་དང་
བོ་སློང་ཚེ། སྒྲ་ཆོས་ཅན། རྟག་པ་ཡིན་ན་རྟག་པ་ཡིན་པས་ཁྱབ་
པ། རྟག་པ་ཡིན་པར་ཐལ། སྒྲ་ཆོས་ཅན། རྟག་པ་ཡིན་པའི་



342
གནའ་དཔེ་གཅེས་བསྡུས་དཔེ་ཚོགས།
ཕྱིར་ཞེས་པའི་ཐལ་འགྱུར་གྱི་ཐུར་ཁྱབ་གཉིས་པ་སློང་ཚེ། རྟག་པ་
ཡིན་ན། སྒྲ་ཆོས་ཅན། རྟག་པ་ཡིན་པས་ཁྱབ་པ། །སྒྲ་ཆོས་ཅན།
རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་
གྱི་ཐུར་ཁྱབ་གསུམ་པ་ཀློང་ཚེ། རྟག་པ་ཡིན་ན་རྟག་པ་ཡིན་པས་
ཁྱབ་པ་སློང་རིགས་པ་གང་ཞིག རྟག་པ་ཡིན་ན་རྟག་པ་ཡིན་པས་
ཁྱབ་པའི་ཕྱིར། རྟགས་ཕྱི་མ་རིགས་འདྲ། རྩ་བར་འདོད་མི་ནུས་
ཏེ། སྒྲ་ཆོས་ཅན། རྟག་པ་ཡིན་ན་རྟག་པ་ཡིན་པས་མ་ཁྱབ་པའི་
ཕྱིར། ཁ་ཅིག་ན་རེ། རྗེས་ཁྱབ་ཁ་བུབ་ཡ་ངེས་ན། རྗེས་ཁྱབ་ཁ་
བུབ་ངེས་པས་ཁྱབ་ཟེར་ན། སྒྲ་ཆོས་ཅན། དྲི་ཆོས་ཅན། རོ་
ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་
པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། རྟགས་གྲུབ་
སྟེ། ཐལ་འགྱུར་དེའི་རྗེས་ཁྱབ་སློང་ཚེ། རྟག་པ་ཡིན་ན། དྲི་
ཆོས་ཅན། རོ་ཆོས་ཅན། རྟག་པ་ཡིན་པས་ཁྱབ་པ། དྲི་ཆོས་
ཅན། རོ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་
ཕྱིར་ཞེས་པའི་ཐལ་འགྱུར་གྱི་ཁ་བུབ་སློང་ཚེ། རྟག་པ་མ་ཡིན་ན།
རོ་ཆོས་ཅན། རྟག་པ་མ་ཡིན་པས་ཁྱབ་པ། རོ་ཆོས་ཅན། རྟག་
པ་མ་ཡིན་པར་ཐལ། རྟག་པ་མ་ཡིན་པའི་ཕྱིར་ཞེས་པའི་ ཐལ་་་་
འགྱུར་གྱི་རྗེས་ཁྱབ་སློང་ཚེ། རྟག་པ་མ་ཡིན་ན་རྟག་པ་མ་ཡིན་པས་
ཁྱབ་པ། རྟག་པ་མ་ཡིན་པར་ཐལ་རྟག་པ་མ་ཡིན་པའི་ཕྱིར་ཞེས་
པའི་ཐལ་འགྱུར་གྱི་ཁ་བུབ་སློང་ཚེ། རྟག་པ་ཡིན་ན་རྟག་པ་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 343
པས་ཁྱབ་པ། རྟག་པ་ཡིན་པར་ ཐལ་རྟག་པ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྗེས་ཁྱབ་སློང་ཚེ། རྟག་པ་ཡིན་ན་རྟག་པ་ཡིན་
པས་ཁྱབ་པ་དང༌། དེའི་ཁ་བུབ་སློང་ཚེ། རྟག་པ་མ་ཡིན་ན་རྟག་
པ་མ་ཡིན་པས་ཁྱབ་པ་སློང་དགོས་ལ་དེ་ངེས་པའི་ཕྱིར། རྩ་བར་
འདོད་མི་ནུས་ཏེ། ཐལ་འགྱུར་དེའི་རྗེས་ཁྱབ་སློང་ཚེ། རྟག་པ་
ཡིན་ན། དྲི་ཆོས་ཅན། རོ་ཆོས་ཅན། རྟོག་པ་ཡིན་པས་ཁྱབ་པ།
དྲི་ཆོས་ཅན། རོ་ཆོས་ཅན། རྟག་པ་ཡིན་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་གྱི་ཁ་བུབ་སློང་ཚེ། རྟག་པ་མ་
ཡིན་ན། རོ་ཆོས་ཅན། རྟག་པ་མ་ཡིན་པས་ཁྱབ་པ་སློང་དགོས་ལ་
དེ་ལྟར་མ་ཁྱབ་པའི་ཕྱིར། ། ཡང་ཁོ་ན་རེ། ལྡོག་ཁྱབ་ཀྱི་ལྡོག་ཁྱབ་
དང་། ཐུར་ཁྱབ་ཀྱི་ཐུར་ཁྱབ་གཉིས་ཀ་ངེས་ན། རྗེས་ཁྱབ་ཁ་བུབ་
ངེས་པས་ཁྱབ་ཟེར་ན། རྟག་པ་ཡིན་པར་ཐལ། བདག་མེད་ཡིན་
པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན།
དེར་ཐལ། དེའི་ཕྱིར། རྟགས་གྲུབ་སྟེ། ཐལ་འགྱུར་དེའི་ལྡོག་
ཁྱབ་ཀྱི་ལྡོག་ཁྱབ་སློང་ཚེ། རྟག་པ་ཡིན་པར་ཐལ། བདག་མེད་མ་
ཡིན་ན། དངོས་པོ་མ་ཡིན་པས་ཁྱབ་པ། དངོས་པོ་མ་ཡིན་པར་
ཐལ། རྟག་པ་ཡིན་པར་ཐལ། བདག་མེད་མ་ཡིན་པའི་ཕྱིར་ཞེས་
པའི་ཐལ་འགྱུར་གྱི་ལྡོག་ཁྱབ་སློང་ཚེ། དངོས་པོ་མ་ཡིན་པར་ཐལ།
རྟག་པ་མ་ཡིན་ན་བདག་མེད་ཡིན་པས་ཁྱབ་པ་སློང་དགོས། ཐུར་
ཁྱབ་ཀྱི་ཐུར་ཁྱབ་སློང་ཚེ། རྟག་པ་ཡིན་པར་ཐལ། བདག་མེད་



344
གནའ་དཔེ་གཅེས་བསྡུས་དཔེ་ཚོགས།
ཡིན་ ན་ དངོས་ པོ་ ཡིན་ པས་ ཁྱབ་ པ། དངོས་ པོ་ ཡིན་ པར་ ཐལ།
རྟག་པ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་
འགྱུར་གྱི་ཐུར་ཁྱབ་སློང་ཚེ། དངོས་བོ་ཡིན་པར་ཐལ། རྟག་པ་
ཡིན་ན་བདག་མེད་ཡིན་པས་ཁྱབ་པ་ཀློང་དགོས་ལ། ཁྱབ་པ་གཉིས་
ཀ་རེ་རེ་ནས་ངེས་པའི་ཕྱིར། དང་པོ་གྲུབ་སྟེ། སྤྱིར་ཐལ་འགྱུར་
གང་དང་གང་གི་ཐལ་བ་གཉིས་དང་ཕྱིར་སྒྲ་གཅིག་དང་གསུམ་བྱུང་
ཚེ། ཐལ་བ་གཉིས་ཀ་གསལ་བ་བྱེད་དགོས་པའི་ཕྱིར་ཏེ། མཐའ་
དཔྱོད་ ལས། སྒྲ་ ཆོས་ ཅན། གང་ དྲན་ དྲན་ ཡིན་ པར་ ཐལ།
དངོས་པོ་ཡིན་པར་ཐལ། དངོས་པོ་ཡིན་པའི་ཟེར་ན་འདོད་ལན་
ཐེབས་པ་ ཡིན་ ཏེ། རྩི་བའི་ཚེ་ ན་ གང༌ དྲན་ དྲན་ ཡིན་ པར་ ཐལ།
དངོས་པོ་ཡིན་པར་འདོད་ཅེས་རྩི་རིགས་པ་གང་ཞིག གང་དྲན་
དྲན་ཡིན་པར་ཐལ། དངོས་པོ་ཡིན་པའི་ཕྱིར་ཞེས་གསུངས་པའི་
ཕྱིར། རྩ་བར་འདོད་མི་ནུས་ཏེ། དངོས་པོ་མ་ཡིན་ན། རྟག་པ་
ཡིན་ པར་ ཐལ། བདག་ མེད་ མ་ ཡིན་ པས་ མ་ ཁྱབ་ པའི་ ཕྱིར།
གཞན་ཡང་། ལྡོག་ཁྱབ་ཕྱིན་ཅི་ལོག་ངེས་ པའི་ལྡོག་ཁྱབ་ཕྱིན་ཅི་
ལོག་ངེས་པ་སོགས་དེས་ཤེས་པར་བྱའོ། ། དེ་དག་ནི་གོང་གི་རྩ་ཚིག་
རྣམས་དང་འགལ་བར་འགྱུར་བ་ཅི་ཡིན་ཞེ་ན་སྐྱོན་མེད་དེ། རྩ་
བར་དེ་དག་དོན་གཅིག་ཏུ་གསུངས་པ་ན། རྭ་བ་སྟོད་པའི་བསྡུས་
གཞུང་འོག་ཏུ་འདྲེན་པར་འགྱུར་བ་དང་སྒོ་བསྟུན་པའམ་ཁས་ལེན་
སོང་ཚུལ་མི་འདྲ་བ་དང་དྲིས་འཕངས་སོགས་མེད་པའི་ཐལ་འགྱུར་གྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 345
དབང་དུ་བྱས་ཀྱི་སྤྱིར་མ་ཁྱབ་ཟེར་དགོས་པ་བསྡུས་གཞུང་རྣམས་ལས་
རྗེས་ཁྱབ་ཀྱི་རྗེས་ཁྱབ་ངེས་ན་རྗེས་ཁྱབ་ངེས་པས་མ་ཁྱབ་པར་་་་་
གསུངས་པ་སོགས་ཀྱིས་འགྲུབ་ལ། རྭ་བ་སྟོད་པའི་བསྡུས་གཞུང་
ལས། ཁ་ཅིག ལྡོག་ཁྱབ་རྣལ་མར་ངེས་པའི་ལྡོག་ཁྱབ་དང་རྗེས་
ཁྱབ་གཉིས་དོན་གཅིག་བྱས་པ་ལ་ཞེས་པ་ནས། དངོས་པོ་ཡིན་པར་
ཐལ། རྟག་པ་ཡིན་པར་ཐལ། མི་རྟག་པ་ཡིན་པའི་ཕྱིར་ཞེས་པའི་
ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་རྣལ་མར་ངེས་པར་ཐལ།
ཁྱོད་ཀྱི་ལྡོག་ཁྱབ་རྣལ་མར་ངེས་པའི་ལྡོག་ཁྱབ་རྣལ་མར་ངེས་པའི་
ཕྱིར་ཟེར་ན། རང་ལུགས་ལ་རྩོད་གཞི་སྐྱོན་ཅན་ནོ་ཞེས་དང༌། ཁ་
ཅིག ཁྱོད་ ཐལ་འགྱུར་གང་ཞིག ཁྱོད་ཀྱི་ཐུར་ཁྱབ་རྣལ་མར་
ངེས་པའི་ཐུར་ཁྱབ་རྣལ་མར་ངེས་ན། ཁྱོད་ཀྱི་རྗེས་ཁྱབ་རྣལ་མ་
ངེས་པས་ཁྱབ་བྱས་པ་ལ་ཁོ་ན་རེ། དངོས་པོ་ཡིན་པའི་ཕྱིར། ཞེས་
པའི་ ཐལ་འགྱུར་ཡིན་པར་ཐལ། རྟགས་གསལ་དང་བཅས་པའི་
ཐལ་འགྱུར་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་
འགྱུར་ཆོས་ཅན། དེར་ཐལ། དེའི་ཕྱིར་ན་སྐྱོན་ཅན་ནོ། ། ཞེས་
གསུངས་ཀྱང་དེ་ལ་སྐྱོན་ཅན་གྱི་ལན་བྱེད་མི་རུང་སྟེ་དེ་ལྟར་དེའི་གོང་
དུ། ཁ་ཅིག ལྡོག་ཁྱབ་རྣལ་མར་ངེས་པའི་རྗེས་ཁྱབ་དང་ལྡོག་
ཁྱབ་གཉིས་དོན་གཅིག་ཡིན་པར་ཐལ། རྗེས་ཁྱབ་རྣལ་མར་ངེས་
པའི་ལྡོག་ཁྱབ་དང་། ལྡོག་ཁྱབ་གཉིས་དོན་གཅིག་ཡིན་པའི་ཕྱིར་
ཟེར་ན་མ་ཁྱབ། འདོད་ན། དེ་གཉིས་དོན་གཅིག་མ་ཡིན་པར་



346
གནའ་དཔེ་གཅེས་བསྡུས་དཔེ་ཚོགས།
ཐལ། ཁྱོད་ཀྱི་ལྡོག་ཁྱབ་རྣལ་མར་ངེས་ན། ཁྱོད་ཀྱི་ལྡོག་ཁྱབ་རྣལ་
མར་ངེས་པའི་རྗེས་ཁྱབ་རྣལ་མར་ངེས་པས་མ་ཁྱབ་པའི་ཕྱིར། མ་
གྲུབ་ན། རྟག་པ་ཡིན་པར་ཐལ། བུམ་པ་ཆོས་ཅན། དངོས་པོ་
ཡིན་ པའི་ ཕྱིར་ ཞེས་ པའི་ ཐལ་ འགྱུར་ ཆོས་ ཅན། ཞེས་ པ་ དང་།
ཡང་ཁ་ཅིག ཐུར་ཁྱབ་རྣལ་མར་ངེས་པའི་རྗེས་ཁྱབ་དང་ཐུར་ཁྱབ་
གཉིས་དོན་གཅིག་ཡིན་པར་ཐལ། རྗེས་ཁྱབ་རྣལ་མར་ངེས་པའི་
ཐུར་ཁྱབ་དང་ཐུར་ཁྱབ་གཉིས་དོན་ གཅིག་ ཡིན་པའི་ཕྱིར་ཟེར་ན།
ཡང་མ་ཁྱབ་ཅེས་པ་ནས། མ་གྲུབ་ན། བྱས་པ་ཡིན་པར་ཐལ།
ཀ་བ་ཆོས་ཅན། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་
ཅན། ཞེས་པ་གཉིས་ལ་ཡང་སྐྱོན་ཅན་ཟེར་དགོས་པར་མཚུངས་
པའི་ཕྱིར། དེ་མ་ཟད་རྗེས་ཁྱབ་ངེས་ན། ལྡོག་ཁྱབ་ངེས་པས་མ་
ཁྱབ་ཀྱི་སྐྱོན་ལ། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་
འགྱུར་གྱི་རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་ཡོད་པར་
ཐལ། བདག་མེད་ཡིན་པའི་ཕྱིར། ཞེས་པའི་ཐལ་འགྱུར་བཞག་
པ་ལ་ཡང་སྐྱོན་ཅན་ཟེར་དགོས་པར་འགྱུར་ཏེ། དེ་ལ་ཡང་ཁས་
ལེན་སོང་ཚུལ་མི་འདྲ་བ་ཡོད་པ་འདྲ་བའི་ཕྱིར་ཏེ། བུམ་པའི་་་
དགག་གཞི་ཆོས་ཅན་དུ་བཀོད་ནས་རྟགས་གསལ་སྔར་ལྟར་བཀོད་ན་
སྦུབས་འཚང་བྱས་ནས། བུམ་པའི་དགག་གཞི་ཆོས་ཅན། ཡོད་
པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་
ཚུན་ཐ་དད་དུ་གྱུར་པའི་བུམ་པ་ཡོད་པར་འདོད་ཅེས་ལན་འདེབས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 347
ལ། དེ་ཆོས་ཅན། བདག་མེད་མ་ཡིན་པར་ཐལ། ཡོད་པར་
ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་ཚུན་
ཐ་དད་དུ་གྱུར་པའི་བུམ་པ་ཡོད་པ་མ་ཡིན་པའི་ཕྱིར། ཞེས་པའི་
ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས་བུམ་པའི་
དགག་གཞི་ཆོས་ཅན་གྱི་སྟེང་དུ་ཡོད་པར་ཐལ། བུམ་པའི་དགག་
གཞི་ཆོས་ཅན་གྱི་སྟེང་དུ་ཡོད་པའི་ཕྱིར། ཞེས་པའི་ཐལ་འགྱུར་གྱི་
རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་བུམ་པའི་དགག་
གཞི་ཆོས་ཅན་ གྱི་སྟེང་དུ་ཡོད་པ་མ་ཡིན་པར་རྟགས་མ་གྲུབ་ཟེར་་
དགོས་ཤིང་ལན་མི་ཐེབས་པའི་ཕྱིར་རོ། ། ཁ་ ཅིག་ན་རེ། ཐལ་་་
འགྱུར་དེའི་རྗེས་ཁྱབ་ངེས་ན། ཐལ་འགྱུར་དེའི་རྗེས་ཁྱབ་ཀྱི་ཁྱབ་པ་
སྒོ་བརྒྱད་པོ་གང་རུང་ངེས་པས་ཁྱབ་ཟེར་ན། བུམ་པ་ཆོས་ཅན།
ཀ་བ་ཆོས་ཅན། རྟག་པ་ཡིན་པར་ཐལ། གཅིག་ཡིན་པའི་ཕྱིར།
ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། གཞན་
ཡང་། སྒོ་རེ་བཞིའི་གཅིག་ཁོ་ན་ངེས་པ་ནས་རེ་བཞི་ངེས་པའི་བར་
རིགས་པས་དཔྱད་ན་བློ་གྲོས་རྒྱས་པར་འགྱུར་རོ། །
བཅུ་ བ་ དགག་ གཞིའི་ རྣམ་ གཞག་ བཤད་ པ་ ལ་ གསུམ།
མདོར་བསྟན་པ་དང་། ཁུངས་འགོད་པ་དང་། རྒྱས་པར་བཤད་
པའོ། ། དང་བོ་ནི། དགག་གཞིའི་རྣམ་གཞག་འདི་ལྟ་ སྟེ། ། བང་
ལེན་དམིགས་ཧུར་མཐའ་སྐྱོར་དང༌། ། རྒྱབ་ཁུར་ མ་ སྟེ་རྣམ་ བཞི་་་༌་
དང་། །རྣམ་གྲངས་ཤོང་རྫོང་མ་ཞེས་གྲགས། །ཞེས་བྱུང་། དེ་ཡང་



348
གནའ་དཔེ་གཅེས་བསྡུས་དཔེ་ཚོགས།
དགག་གཞི་དྲུག་སྒྲ་ཞེས་པའི་དྲུག་སྒྲ་ལ་རིགས་ལམ་འོད་ཕྲེང་ལས།
བུམ་པའི་ཞེས་པའམ། ཆོས་ཅན་གྱི་ཞེས་པའི་འབྲེལ་ཚིག་དེ་དྲུག་
སྒྲར་འཇོག་གམ་སྙམ་ཞིང་། ཞེས་གསུངས་པ་ལྟར་བུམ་པའི་ཞེས་
པའི་འི་ དྲུག་ སྒྲར་བྱས་ ན་ བུམ་ པ་ དང༌ མྱུ་གུ་ སོགས་ ཡོད་ པ་ དང་།
མེད་པའི་ཡུལ་དུས་གཉིས་སོ་སོར་ཡོད་པས་དེ་དག་གི་དགག་གཞི་
སོགས་ རྩོད་གཞིར་བཟུང་ཚེ། གསལ་བ་དང་རྟགས་གང་བཀོད་
ཀྱང་དེ་དག་སྤྱིར་ཡིན་མིན་དང་ཡོད་མེད་ཙམ་ལ་མ་སོང་བར་གཞི་
དེའི་སྟེང་དུ་ཡོད་མེད་སོགས་ལ་བྱེད་དགོས་པ་རྩོད་གཞིའི་ནང་གི་
འབྲེལ་ཚིག་གི་དབང་གིས་ཡིན་པ་དཔེར་ན་མདུན་གྱི་གཞི་འདིར་ཆོས་
ཅན་དུ་བཟུང་ཚེ་གྱི་སྒྲ་དང་ར་སྒྲའི་དབང་གིས་རྩོད་གཞི་ཆད་མི་ཆོག་
པ་བཞིན་ཡིན་ལ། རི་བོང་རྭ་ཡུལ་དུས་གནས་སྐབས་ཐམས་ཅད་དུ་
མེད་པས་འདིའི་དགག་གཞི་རྩོད་གཞིར་བཟུང་ན་དགག་གཞིའི་ནུས་
པ་འཕར་ རྒྱུ་མེད་པར་རྭ་སྟོད་བསྡུས་གྲྭ་སོགས་ལས་གསུངས་ པས།
ཡོད་པ་ལྟ་བུ་དགག་གཞི་མེད་པའི་ཆོས་རྣམས་ཀྱི་དགག་གཞི་རྩོད་
གཞིར་བཟུང་ཚེ་ཡང་དགག་གཞིའི་ནུས་པ་འཕར་རྒྱུ་མེད་ལ། བུམ་
པ་ལྟ་བུའི་ཡོད་པའི་ས་ཕྱོགས་རྩོད་གཞིར་བཟུང་ཚེ། ཡང་དྲུག་སྒྲའི་
ནུས་པ་འཕར་རྒྱུ་མེད་དམ་སྙམ་སྟེ་འོག་ཏུ་དཔྱད་པར་བྱའོ། ། དེ་་་
འདྲའི་དགག་གཞི་རྩི་ཚུལ་གྱི་དབྱེ་བའི་རྣམ་གྲངས་ལ་བང་ལེན་མ་
ནས་ ཤོང་རྫོང་ མའི་བར་ལྔའོ། ། གཉིས་པ་ལ། ཁུངས་བཀོད་པ་
དང་། དེས་ བསྟན་ ཚུལ་ བཤད་ པ་ གཉིས་ ལས། དང་ བོ་ ནི།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 349 །
དཔལ་ལྡན་ གྲགས་པའི་གཞུང་ལུགས་ལས། ། ཚད་མ་རྣམས་ནི་མི་
འཇུག་པ། །མེད་ལ་མི་འཇུག་འབྲས་བུ་ཅན། །གཏན་ཚིགས་བྱེ་བྲག་
ལ་ལྟོས་ནསཾ། ། འགའ་ཞིག་མེད་ཅེས་འབྲས་བུ་ཅན། ། ཞེས་བྱུང༌།
ཤ་ཟ་ལྟ་བུ་ལ་རང་གང་ལ་བསྐལ་དོན་དུ་སོང་བའི་སྐྱེས་བུའི་རྒྱུད་ཀྱི་
ཚད་མ་རྣམས་ནི་འཇལ་བྱེད་དུ་མི་འཇུག་པ་དེ། མདུན་གྱི་གཞི་
འདིར་དེ་འདྲའི་གང་ཟག་གིས་གཞལ་བྱར་མེད་པའི་ ཤ་ཟ་ལ་གང་
ཟག་དེའི་ཡོད་ངེས་ཀྱི་ཐ་སྙད་དོན་མཐུན་མི་འཇུག་པར་གོ་བའི་་་༌
འབྲས་བུ་ཅན་གྱི་རྟགས་ཡང་དག་དང་། གཏན་ཚིགས་ཀྱི་བྱེ་བྲག་
གམ་ཁྱད་པར་དགག་བྱའི་ཆོས་དེ་ཡོད་ན་ཕྱི་རྒོལ་ལ་སྣང་དུ་རུང་བ་ལ་
ལྟོས་ནས་གཞི་འགའ་ཞིག་ཏུ་རང་གི་དགག་བྱའི་ཆོས་དེ་མེད་པར་
ཤེས་ཤིང་གོ་བའི་འབྲས་བུ་ཅན་གྱི་རྟགས་ཡང་དག་གཉིས་གསུངས་པ་
འདི་དང་ཁུངས་གཞན་ཡང་རྩ་ཤེས་ལས། དངོས་པོ་གང་དག་གང་
ན་ཡང་། ། སྐྱེས་པ་ནམ་ཡང་ཡོད་མ་ཡིན། ། ཞེས་པ་སོགས་མཐའ་
ཡས་སོ། ། གཉིས་པ་དེས་དགག་བཞིའི་ནུས་པ་འཕར་ཚུལ་ སོགས་
བསྟན་ཚུལ་ནི། ཤེས་བྱ་སྣང་རུང་མི་སྣང་བ། ། མི་དམིགས་པ་ཡི་
གཏན་ཚིགས་ གསུངས། ། དག་པའི་ས་ ཕྱོགས་ མེད་ པའི་ཕྱོགས། །
ཚད་མའི་མི་དམིགས་པ་ཡི་ཕྱོགས། །འདི་རྣམས་དགག་གཞིའི་དོན་
དུ་མཚངས། །ཞེས་བྱུང་། གོང་གི་ལུང་དེས་སྣང་རུང་དང་མི་སྣང་
བ་མི་དམིགས་པའི་གཏན་ཚིག་གཉིས་གསུངས་སྐབས་དགག་བྱའི་
ཆོས་སུ་བཏགས་པའི་དོན་མེ་སོགས་ཀྱིས་དག་པའི་ས་ཕྱོགས་མེ་མེད་



350
གནའ་དཔེ་གཅེས་བསྡུས་དཔེ་ཚོགས།
པའི་ས་ཕྱོགས་མེ་ཚད་མས་མི་དམིགས་པའི་ས་ཕྱོགས་ཞེས་པ་འདི་
རྣམས་མེ་དགག་གཞིའི་དོན་དུ་མཚུངས་ཤིང་དེ་དག་གི་སྐབས་སུ་ཡང་
གཞི་དེའི་མེ་ལྟ་བུ་གཞི་དེར་མེད་པར་བསྒྲུབ་པ་ཡིན་གྱི་སྤྱིར་མེ་མེད་
པར་སྒྲུབ་པ་དང་། ཚང་མང་གི་མེ་ལྟ་བུ་གཞི་དེར་མེད་པར་སྒྲུབ་
པའང་མིན་པས་དགག་གཞིའི་ནུས་པ་འཕར་ཚུལ་ཡང་གསུངས་སོ། །
གསུམ་པ་ལ་རྩི་ཚུལ་ལྔ་སོ་སོར་བཤད་པ་དང་། དོན་གནས་
གང་ཡིན་ངེས་བཟུང་བ་གཉིས། དང་བོ་ལ་ལྔ་ལས། དང་བོ་ནི།
བང་ལེན་ མ་ ཡི་ རྩི་ ཚུལ་ནི། ། བུམ་ པས་ དག་ པའི་ ས་ ཕྱོགས་ སུ། །
གསེར་གྱི་བུམ་པ་མེད་ཅེས་ཏེ། །དགག་གཞིའི་བང་དུ་དགག་བྱ་ནི། །
ཁྱད་ཆོས་རྣམས་དང་བཅས་པ་ལེན། ། ཞེས་བྱུང༌། བུམ་པས་དག་
པའི་ས་ཕྱོགས་ཆོས་ཅན། གསེར་བུམ་མེད་པར་ཐལ། བུམ་པའི་
དགག་གཞི་ཡིན་པའི་ཕྱིར། ཞེས་པའི་ཐལ་འགྱུར་ལ་བུམ་པས་དག་
པའི་ས་ཕྱོགས་སུ་གསེར་བུམ་མེད་པར་འདོད་ཅེས་རྩི་བ་ནི། དགག་
གཞི་ས་ཕྱོགས་ཀྱི་བང་དུ། དགག་བྱ་བུམ་པ་དེའི་ཁྱད་ཆོས་གསེར་
དང་བཅས་པ་ལེན་པས་བང་ལེན་མའི་རྩི་ཚུལ་ལྔ་ཟེར་རོ། །གཉིས་པ་
ནི། དམིགས་ཧུར་ཞེས་པ་དགག་བྱ་ནི། ། འཛིན་ཅིང་ཆོས་གཞན་
འདོར་བ་སྟེ། །གསེར་གྱི་བུམ་པས་དག་ཕྱོགས་སུ། །བུམ་པ་མེད་ཅེས་
བརྗོད་པ་བཞིན། ། ཞེས་བྱུང༌། གསེར་བུམ་གྱིས་དག་པའི་ས་་་་་
ཕྱོགས་ཆོས་ཅན་གྱི་སྟེང་དུ་བུམ་པ་མེད་པར་འདོད་ཅེས་བརྩི་བ་ནི།
རྩོད་གཞི་སྤྱིར་བཏང་ལན་སོང་བར་གསལ་བ་དམིགས་ཧུར་གྱིས་བྱུང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 351-
བས་དམིགས་ཧུར་ཟེར་རོ། ། གསུམ་པ་ནི། དགག་གཞི་དགག་བྱ་
ཁྱད་ཆོས་དང་། ། བཅས་པ་མཐའ་ནས་སྐྱོར་བ་ནི། ། མཐའ་སྐྱོར་མ་
ཡི་ཚུལ་ཡིན་ཏེ། །བུམ་པས་དག་པའི་ས་ཕྱོགས་སུ། ། གསེར་གྱི་བུམ་
པ་བུམ་པ་ཡི། ། དག་པའི་ཕྱོགས་སུ་མེད་ཅེས་བཞིན། ། ཞེས་བྱུང་།
དེ་ཡང་སྔར་གྱི་ཐལ་འགྱུར་དེ་ལ་བུམ་པས་དག་པའི་ས་ཕྱོགས་ཆོས་
ཅན་གྱི་སྟེང་དུ་གསེར་བུམ་བུམ་པས་དག་པའི་ས་ཕྱོགས་ཆོས་ཅན་གྱི་
སྟེང་ཏུ་མེད་པར་འདོད་ཅེས་དགག་གཞི་དགག་བྱ་ཁྱད་ཆོས་དང་
བཅས་པའི་མཐར་རྩོད་གཞི་དེའི་སྟེང་དུ་མེད་ཅེས་སླར་སྐྱོར་བའི་ཚུལ་
གྱིས་རྩི་བས་མཐའ་སྐྱོར་མ་ཟེར་ལ། བུམ་པས་དག་པའི་ས་ཕྱོགས་
ཆོས་ཅན་གྱི་སྟེང་དུ། གསེར་བུམ་བུམ་པས་དག་པའི་ས་ཕྱོགས་ཆོས་
ཅན་གྱི་སྟེང་ཏུ། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་
མེད་པར་འདོད་ཅེས་པ་མཐའ་སྐྱོར་མར་བཞག་པ་ནི། སྔ་མ་བཞི་
སྦྲགས་མའི་རྩི་ཚུལ་དུ་བྱས་ནས་དེ་ལས་ཟུར་དུ་བཀར་ཆེད་ཙམ་ལས་
དགོས་པ་ལྷག་པོ་གང་ཡང་མེད་ཅིང་རྩ་བ་དང་མི་མཐུན་པས་སྔ་མ་
ལྟར་བྱས་ན་ལེགས་སོ། །བཞི་བ་ནི། རྒྱབ་ཁུར་མ་ཡི་རྩི་ཚུལ་ནི། །
དགག་བྱ་ཁྱད་ཆོས་དང་བཅས་པ། ། དགག་གཞི་ཡིས་ནི་རྒྱབ་ ཏུ་་་
ཁུར། །གསེར་གྱི་བུམ་པ་བུམ་པ་ཡིས། །དག་པའི་ཕྱོགས་སུ་མེད་ཅེས་
བཞིན། ། ཞེས་བྱུང༌། དེ་ལ་གསེར་བུམ་བུམ་པའི་དགག་གཞི་ཆོས་
ཅན་གྱི་སྟེང་དུ་མེད་པར་འདོད་ཅེས་བརྩི་བ་ནི། དགག་བྱ་བུམ་པ་
དེའི་ཁྱད་ཆོས་གསེར་དང་བཅས་པ་དགག་གཞིའི་རྒྱབ་ཏུ་ཁུར་བ་ལྟ་



352
གནའ་དཔེ་གཅེས་བསྡུས་དཔེ་ཚོགས།
བུ་ཡིན་པས་རྒྱབ་ཁུར་མ་ཟེར་རོ། །ལྔ་བ་ནི། དགག་བྱ་དངོས་དང་
དགག་ཆོས་ནི། ། ཀུན་ལ་དགག་གཞི་འཇུག་རྩི་དང་། ། ཤོང་རྫོང་མ་
རུ་གྲགས་པ་སྟེ། །བུམ་པས་དག་པའི་ས་ཕྱོགས་སུ། །གསེར་གྱི་བུམ་
པས་དག་ཕྱོགས་སུ། ། བུམ་པ་མེད་ཅེས་བྱ་བ་བཞིན། ། ཞེས་བྱུང་།
བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་གསེར་གྱི་བུམ་པས་
དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་མེད་པར་འདོད་ཅེས་
བརྩི་བ་ནི། དགག་བྱ་དངོས་སུ་བུམ་པ་དང་ཁྱད་ཆོས་གསེར་གྱི་
བུམ་པ་གཉིས་ཀ་ལ་དགག་གཞི་འཇུག་པ་སྟེ་སྦྱར་ནས་བརྩིས་པས་
ཤོང་རྫོང་མ་རུ་གྲགས་ཞེས་པ་ཡིན་ལ། འདིའི་ཚིག་རྐང་ཐོ་མ་ལ་
གསེར་ བུམ་ མེད་ ཅེས་ བྱ་ བ་ བཞིན། ཞེས་ པ་ ཨེ་ ཡིན་ སྙམ་ སྟེ།
གསེར་བུམ་མེད་པ་གསལ་བར་བཀོད་པས་ལན་བྱེད་ཚེ་དེ་འགྱུར་དོན་
མེད་པའི་ཕྱིར་རོ། །འོན་ཀྱང་བསྡུས་གཞུང་སྔ་མ་རྣམས་སུ་ད་ལྟའི་
ཚིག་ སོར་ བཞག་ བྱས་ པས་ དཔྱད་ པར་ བྱའོ། ། འོད་ ཕྲེང་ ལས།
གསེར་བུམ་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་
གཞི་ཆོས་ཅན་གྱི་སྟེང་དུ་གསེར་བུམ་མེད་པར་འདོད་ཅེས་བརྩི་བ་ནི།
རྩོད་གཞི་དང་གསལ་བ་ཕན་ཚུན་ཤོང་བར་བྱས་ཏེ་བརྫོངས་པ་ལྟ་བུ་
ཡིན་པས་ཤོང་རྫོང་མ་ཞེས་གྲགས་ཞེས་གསུངས་པ་སྔ་མའི་ངག་རྒྱུན་
ཙམ་བཀོད་པ་ལས་རང་ལུགས་སུ་མི་རུང་སྟེ། དེ་ནི་བང་ལེན་དང་
རྒྱབ་ཁུར་གཉིས་བསྲེས་པ་ཙམ་ལས་གོ་རྒྱུ་གཞན་མེད་ལ། རྩ་ཚིག་
ཏུ་ཡང་དགག་བྱ་དངོས་དང་ཁྱད་ཆོས་ལ་དགག་གཞི་ཤོང་བའམ་སྦྱར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 353
བ་ ལ་ གསུངས་ ཀྱི་ རྩོད་ གཞི་ དང༌ གསལ་ བ་ ལ་ མ་ སྦྱར་ བའི་ ཕྱིར།
བང་ལེན་མ་དང་རྒྱབ་ཁུར་མ་གོ་བཟློག་ནས་བརྩི་བའི་ཁས་ལེན་གྱི་
རྒྱུན་ཡང་ཡོད་པར་གསུངས་པ་རྩ་བ་དང་མི་མཐུན་ཡང་མི་རིགས་པ་
མེད་དོ། །འདིར་བཞི་སྦྲགས་མ་ཟུར་དུ་མ་གསུངས་པ་ནི། མཐའ་
སྐྱོར་མའི་རྩི་ཚུལ་དེ་ལས་ཟུར་དུ་མེད་པས་ཡིན་ནམ་སྙམ་ལ། དེ་
བཞི་སྦྲགས་མ་བྱས་ནས་དེ་ལས་ཟུར་དུ་མཐའ་སྐྱོར་མ་རྩི་ཚེ་སྔར་གྱི་
བརྩི་ཚུལ་ཕྱི་མ་ལྟར་རམ་ཡང་ན་བུམ་པས་དག་པའི་ས་ཕྱོགས་ཆོས་
ཅན་གྱི་སྟེང་དུ་གསེར་བུམ་བུམ་པས་དག་པའི་ས་ཕྱོགས་ཆོས་ཅན་གྱི་
སྟེང་དུ་མེད་པ་བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་ཡིན་
པར་འདོད་ཅེས་རྩིས་ཀྱང་ཆོག་གམ་སྙམ་མོ། །གཉིས་པ་ནི། དོན་
ཐོབ་དམིགས་ཧུར་མ་ཉིད་གནས། ། རྣམ་གྲངས་གཞན་རྣམས་ཤེས་
པར་བྱའོ། །ཞེས་བྱུང་། སྔར་གྱི་དམིགས་ཧུར་མའི་རྩི་ཚུལ་ལྟར་ན་
འདོད་ ལན་ མི་ ཐེབས་ པས་ དོན་ ཐོབ་ ཏུ་ འཇོག་ ཚུལ་ མེད་ པས།
གསེར་གྱི་བུམ་པས་དག་ཕྱོགས་སུ། །གསེར་བུམ་མེད་ཅེས་བརྗོད་པ་
བཞིན། ། ཞེས་བཏོན་ནས་གསེར་བུམ་གྱིས་དག་པའི་ས་ཕྱོགས་སུ་
གསེར་བུམ་མེད་པར་འདོད་ཅེས་བརྩིས་ན། རྩོད་གཞི་དེ་ཡང་ཆོས་
གཞན་དངུལ་དང་ཟངས་སོགས་ལས་བྱས་པའི་བུམ་པའི་དགག་གཞི་
དོར་ནས་གསལ་བའི་དགག་བྱ་གསེར་བུམ་ཁོ་ནའི་དགག་གཞི་་་་
དམིགས་ཧུར་གྱིས་བྱུང་བས་དམིགས་ཧུར་མ་བྱས་ན། དམིགས་
ཧུར་ཞེས་བྱ་དགག་བྱ་ནི། །འཛིན་ཅིང་ཆོས་གཞན་འདོར་བ་སྟེ། །



354
གནའ་དཔེ་གཅེས་བསྡུས་དཔེ་ཚོགས།
ཞེས་དོན་གསུངས་པ་དང་འགྲིགས་ལ་དོན་ཐོབ་ཀྱང་བུམ་པའི་དགག་
གཞི་ཆོས་ཅན་དུ་བཟུང་ཡང་གསེར་བུམ་གྱི་དགག་གཞིར་གསེར་བུམ་
ཡོད་མེད་རྩོད་ཀྱི་དངུལ་བུམ་སོགས་ཀྱི་དགག་གཞིར་གསེར་བུམ་ཡོད་
མེད་རྩོད་དོན་མེད་པའི་ཕྱིར་རོ། །དོན་ཐོབ་དེ་ལྟར་ཡིན་ཡང་གཞན་
རྣམས་རྩོད་པའི་རྣམ་གྲངས་སུ་བཀོད་པ་ཤེས་པར་བྱའོ། །འདི་དག་
ལ་ཁ་ཅིག་ན་རེ། བུམ་པའི་དགག་གཞི་ཆོས་ཅན། གསེར་བུམ་
མེད་པར་ཐལ། བུམ་པའི་དགག་གཞི་ཡིན་པའི་ཕྱིར་ཞེས་པའི་ཐལ་
འགྱུར་ལ། རྩི་ཚུལ་ལྔ་ག་ལྟར་བརྩིས་ནས་འདོད་ལན་འདེབས་
རིགས་པར་ཐལ། དེ་རེ་རེ་ལྟར་བརྩིས་ན་འདོད་ལན་ཐེབས་པའི་
ཕྱིར་ན་མ་ཁྱབ། རྟགས་གྲུབ་སྟེ། གསེར་བུམ་གྱི་དགག་གཞི་ཆོས་
ཅན་གྱི་སྟེང་དུ་གསེར་བུམ་མེད་པ་གང་ཞིག གསེར་བུམ་བུམ་པའི་
དགག་གཞི་ཆོས་ཅན་གྱི་སྟེང་དུ་ཡང་མེད་པའི་ཕྱིར། རྩ་བར་འདོད་
མི་ནུས་ཏེ། བུམ་པའི་དགག་གཞི་ཆོས་ཅན། བུམ་པ་མེད་པར་
ཐལ། བུམ་པའི་དགག་གཞི་ཡིན་པའི་ཕྱིར། ཞེས་པའི་ཐལ་་་་
འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་
ཆོས་ཅན་གྱི་སྟེང་དུ་བུམ་པ་མེད་པར་འདོད་ཅེས་རྩི་རིགས་པར་ཐལ།
དམིགས་ཧུར་མ་དང་པང་ལེན་མ་ སོགས་ ལྟར་ རྩི་རིགས་པའི་ཕྱིར།
འདོད་ན། བུམ་པའི་དགག་གཞི་ཆོས་ཅན། ཁྱོད་ཁྱོད་དང་་་་
གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། ཞེས་པའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 355
བུམ་པའི་དགག་གཞི་དང་གཅིག་ཡིན་པར་འདོད་ཅེས་རྩི་རིགས་པར་
ཐལ། དེ་ལྟར་དུ་འདོད་ལན་ཐེབས་པའི་ཕྱིར་ཏེ། བུམ་པའི་་་
དགག་ གཞི་ བུམ་ པའི་ དགག་ གཞི་ དང༌ གཅིག་ ཡིན་ པའི་ ཕྱིར།
འདོད་མི་ནུས་ཏེ། དེ་ལྟར་རྩི་མི་རིགས་པར་བསྡུས་གཞུང་ཐམས་
ཅད་ཞལ་འཆམ་པའི་ཕྱིར་དང༌། དེ་ལྟར་རྩིས་ན་ལན་ཐེབས་ཀྱང་
དགག་གཞིའི་ནུས་པ་མ་རྫོགས་པས་གོ་དོན་ལ་ཆད་པའི་སྐྱོན་དང་།
འོད་ཕྲེང་ལས་གསུངས་པའི་མཐའ་སྐྱོར་མའི་རྩི་ཚུལ་ཕྱི་མ་ལ་ལྷག་
པའི་སྐྱོན་དང་ཤོང་རྫོང་མའི་རྩི་ཚུལ་ཕྱི་མ་ལ་ཆད་ལྷག་གི་སྐྱོན་གཉིས་
དང་བཅས་པས་རང་ལུགས་བཞི་སྦྲགས་མ་གཙོ་བོར་བྱེད་དགོས་པའི་
ཕྱིར་ཏེ། འོད་ཕྲེང་ལས། རྩི་ཚུལ་མང་ཡང་རང་ལུགས་ལ་བཞི་
སྦྲགས་མ་གཙོ་བོར་བྱེད་དགོས་ཏེ། རྩི་ཚུལ་འགའ་ཞིག་ལ་དགག་
གཞིའི་ནུས་པ་མ་ཚང་བ་དང་ལྷག་སྐྱོན་ཡོད་ལ་བཞི་སྦྲགས་ལྟར་རྩིས་
ན་ཡུལ་དུས་གནས་སྐབས་གང་ལས་དཔྱད་ཀྱང་དགག་གཞིའི་ནུས་པ་
རྫོགས་ པའི་ཕྱིར། ཞེས་པ་ནས། གོ་རྒྱུའི་གནད་དེ་ལ་དགག་
གཞིའི་ནུས་པ་ཞེས་ཟེར་རོ། །འདི་དགོས་མེད་དུ་གོ་མི་རུང་སྟེ། རྩ་
ཤེ་ལས། དངོས་པོ་གང་དག་གང་ན་ཡང་། ། ཞེས་པའི་དོན་ཡུལ་
དུས་གྲུབ་མཐའ་འགར་ཡང་། ཞེས་པ་དང་རྣམ་འགྲེལ་སོགས་ལས་
ཡུལ་དུས་རང་བཞིན་གང་ལ་ལྟོས་ཏེ་གྲུབ་བདེ་དབྱེར་མེད་ཅེས་་་་་
གསུངས་པའི་རྣམ་བཅད་ཡོངས་གཅོད་ཡོད་པའི་ཕྱིར་ཞེས་གསུངས་
པའི་ཕྱིར། དེས་ན་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་



356 གནའ་དཔེ་གཅེས་བསྡུས་དཔེ་ཚོགས།
པ་བུམ་པའི་དགག་གཞི་ཆོས་ ཅན་གྱི་སྟེང་དུ་མེད་པར་འདོད་ཅེས་
སོགས་ དགག་ གཞིའི་ ནུས་ པ་ འཕར་ དགོས་ པར་ གསུངས་ པ་ ནི།
དབུ་ཚད་ཕར་གསུམ་གྱི་སྐབས་སུ་བུམ་པའི་སྟོང་ཉིད་ལ་བུམ་པའི་
སྟེང་གི་དགག་བྱའི་བདག་བཀག་ཙམ་ལས་བུམ་པའི་སྟེང་གི་རྟག་པ་
དང༌། ཆོས་གཞན་དང་གཞན་གྱི་སྟེང་གི་དགག་བྱའི་བདག་བཀག་
ཙམ་ལ་མི་འཇོག་པ་དང༌། དགག་བྱ་དེ་ཡང་ཡུལ་དུས་གནས་་་
སྐབས་ཐམས་ཅད་དུ་མེད་པ་ཞིག་དགོས་པ་དང་། སྣང་བ་དང་ཚ་
རེག་གཉིས་ཀྱིས་རང་རང་གི་བསལ་བྱའི་མུན་པ་དང་གྲང་རེག་གཉིས་
འགོག་གི་མཚན་མོའི་མུན་པ་དང་གྲང་དམྱལ་གྱི་གྲང་བ་སོགས་འགོག་
མི་ནུས་པ་ལྟར་བར་ཆད་མེད་ལམ་རྣམས་ཀྱིས་རང་རྒྱུད་ལྡན་གྱི་གང་
ཟག་དང་རྒྱུད་ཐ་དད་པའི་རྒྱུད་ཀྱི་སྒྲིབ་པ་རྣམས་རྒྱུན་གཅོད་མི་ནུས་
པས་དེའི་ངོས་སྐལ་གྱི་སྤང་བྱ་ལ་རྒྱུད་གཅིག་པའི་རྒྱུད་ཀྱི་དེ་དགོས་
པར་གསུངས་པ་དང་། མཛོད་འདུལ་གྱི་སྐབས་སུ་སོ་ཐར་སྡོམ་པའི་
ཐོབ་གཞི་ལ་ད་ལྟར་བ་མ་འོངས་པ་འཇོག་ཚུལ་སོགས་མཐའ་ཡས་པ་
ཞིག་འདིའི་གནད་ལ་ཐུག་འདུག་པས་དགག་གཞི་དང་དྲུག་སྒྲ་སོགས་
བསྡུས་ གྲྭའི་རིགས་པ་བྱང་ ཐབས་ཙམ་ལས་གཞུང་དོན་གོ་བ་ལ་མི་
དགོས་ཟེར་བའི་བདུད་ཚིག་ལ་རྣ་བ་གབ་པར་བྱའོ། ། གཞན་ཡང་།
བུམ་པའི་དགག་གཞི་ཆོས་ཅན། བུམ་པ་བུམ་པ་དང་ཕན་ཚུན་ཐ་
དད་མ་ཡིན་པར་ཐལ། བུམ་པ་མེད་པའི་ཕྱིར། ཞེས་པའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 357
ཆོས་ཅན་གྱི་སྟེང་དུ་བུམ་པ་བུམ་པ་དང་ཕན་ཚུན་ཐ་དད་མ་ཡིན་པར་
འདོད་ཅེས་རྩི་རིགས་པར་ཐལ། འདོད་པའི་ཕྱིར། འདོད་ན།
བུམ་པའི་དགག་གཞི་ཆོས་ཅན། ཡོད་ན་ཡོད་པས་ཁྱབ་པ་བུམ་པའི་
དགག་གཞི་ཡིན་པར་ཐལ། བུམ་པའི་དགག་གཞི་ཡིན་པའི་ཕྱིར།
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་
དགག་གཞི་ཆོས་ཅན་གྱི་སྟེང་དུ་ཡོད་ན་ཡོད་པས་ཁྱབ་པ་བུམ་པའི་
དགག་གཞི་ཡིན་པར་འདོད་ཅེས་རྩི་རིགས་པར་ཐལ། འདོད་པའི་
ཕྱིར། འདོད་ན། བུམ་པའི་དགག་གཞི་ཆོས་ཅན་གྱི་སྟེང་དུ་མེད་
ན་མེད་པས་ཁྱབ་པ་ཡོད་པར་ཐལ། འདོད་ན། བུམ་པ་ཆོས་ཅན།
དེར་ཐལ། དེའི་ཕྱིར། རྭ་སྟོད་བསྡུས་གྲྭར་རང་ལུགས་འདི་ལ་
ཁྱབ་པ་མི་གཤོགས་ཞེས་བྱ་སྟེ། མདུན་གྱི་གཞི་འདིར་མེད་ན་མེད་
པས་ཁྱབ་པ་ཡོད་པའི་ཕྱིར། མ་གྲུབ་ན། དེར་ཐལ། མདུན་གྱི་
གཞི་ འདིར་ ཤེས་ བྱ་ ཤེས་བྱ་དང་ གཅིག་ ཡིན་ པའི་ ཕྱིར་ ཞེས་ དང་།
བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཤེས་བྱ་དང་གཅིག་
ཡིན་པར་ཁས་བླངས་པས། བུམ་པའི་དགག་གཞི་ཆོས་ཅན་གྱི་སྟེང་
དུ་ཤེས་བྱ་དེ་བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་དང་
གཅིག་ཡིན་པར་ཁས་བླངས་སོང་བའི་ཕྱིར། ཞེས་གསུངས་པའི་
ཚིག་ཟིན་ལྟར་བྱེད་ན། བུམ་པ་ཆོས་ཅན། ཁྱོད་མེད་པར་ཐལ།
བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་མེད་པའི་ཕྱིར། ཞེས་
པ་ལ་ཁས་ལེན་སོང་ཚུལ་གྱི་དབང་གིས་བུམ་པའི་དགག་གཞི་ཆོས་



358
གནའ་དཔེ་གཅེས་བསྡུས་དཔེ་ཚོགས།
ཅན་གྱི་སྟེང་དུ་བུམ་པ་མེད་པར་འདོད་ཅེས་ལན་བཏབ་ཀྱང་། སྒྲ་
ནི་བརྗོད་འདོད་རྗེས་འབྲང་ཕྱིར། ། ཞེས་གསུངས་པས་སྐྱོན་མེད་ལ་
ཤེས་བྱ་ཡིན་ན་བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་
པས་ཁྱབ་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་
བྱ་ཤེས་བྱ་དང་ཡིན་ཁྱབ་མཉམ་ཡིན་པའི་ཕྱིར་ཟེར་ན་འདོད་ལན་
ཐེབས་པ་ཡིན་ཏེ། དེ་ཡིན་ན་བུམ་པའི་དགག་གཞི་ཆོས་ ཅན་ གྱི་
སྟེང་དུ་རྟག་པ་ཡིན་པས་ཁྱབ་པའི་ཕྱིར། ཡང་ན་བུམ་པའི་དགག་
གཞི་ ཆོས་ ཅན་ གྱི་ སྟེང་ དུ་ ཤེས་ བྱ་ ཤེས་ བྱ་ དང༌ གཅིག་ མིན་ ཀྱང༌།
བུམ་པའི་དགག་གཞི་ཆོས་ཅན། ཤེས་བྱ་ཤེས་བྱ་དང་གཅིག་ཡིན་
པར་ཐལ། གཞི་གྲུབ་པའི་ཕྱིར། ཞེས་པའི་ཐལ་འགྱུར་གྱི་གསལ་
པ་ལ་འདོད་ལན་ཐེབས་བྱས་ན་བདེའོ། །ཡང་ཁོ་ན་རེ། ཡོད་པའི་
དགག་གཞི་ཆོས་ཅན། བུམ་པ་ཡོད་པར་ཐལ། བུམ་པའི་དགག་
གཞི་མ་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་
ལན་འདེབས་ཚུལ་མེད་ཟེར་ན། དེ་ཡོད་པར་ཐལ། དེ་ལ་འདོད་
ལན་བཏབ་པས་རྩོད་གཞི་ཆད་ནས་བུམ་པ་ཡོད་པར་འདོད་ཅེས་རྩི་
རིགས་པ་ཡིན་པའི་ཕྱིར་ཏེ། དེ་འདྲ་ལ་དགག་གཞི་མེད་པས་དེའི་
དགག་གཞི་སྦྱར་ཡང་ནུས་པ་ལྷག་པོ་མེད་པའི་ཕྱིར། ཡང་ཁོ་ན་རེ།
བུམ་ པ་ ཡོད་ པའི་ ས་ ཕྱོགས་ ཆོས་ ཅན། བུམ་ པ་ ཡོད་ པར་ ཐལ།
བུམ་པའི་དགག་གཞི་མ་ཡིན་པའི་ཕྱིར། ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས་འཕར་རྩིས་བྱེད་དགོས་པར་ཐལ།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 359 །
བུམ་པ་དེ་ཡུལ་དུས་ཐམས་ཅད་དུ་ཡོད་པ་མ་ཡིན་པའི་ཕྱིར། ཁྱབ་
སྟེ། བུམ་པ་མེད་པའི་ས་ཕྱོགས་རྩོད་གཞིར་བཟུང་ན་འཕར་རྩིས་
བྱེད་དགོས་པའི་རྒྱུ་མཚན་ཡོད་པའི་ཕྱིར་ཟེར་ན། དེ་མི་འདྲ་སྟེ།
བུམ་པ་སྤྱིར་ཡོད་པ་ཡིན་པས་དེ་ཡོད་ པའི་ས་ཕྱོགས་རྩོད་གཞིར་་་་
བཟུང་ཚེ་འཕར་རྩིས་བྱེད་མི་དགོས་ཀྱང་། དེ་སྤྱིར་མེད་པ་མིན་
པས་ཁོ་རང་མེད་པའི་ས་ཕྱོགས་དེའི་སྟེང་དུ་འཕར་རྩིས་བྱེད་དགོས་
པ་ཡིན་པའི་ཕྱིར། འོན་ཀྱང་སྔ་མ་ལ་བུམ་པ་ཡོད་པའི་ས་ཕྱོགས་སུ་
བུམ་པ་ཡོད་པར་འདོད་ཅེས་པའམ། དེ་ཆོས་ཅན་གྱི་སྟེང་དུ་བུམ་
པ་ཡོད་པར་འདོད་ཅེས་པའམ། རྩོད་གཞི་ཆད་ཀྱང་ཆོག་ལ། དེ་
འདྲའི་ས་ཕྱོགས་སུ་ཆོས་ཅན་ཞེས་པ་ལྟ་བུ་ལ་རྩོད་གཞི་ཆད་མི་ཆོག་སྟེ་
མཐར་གནས་གཞི་སོགས་ཀྱི་རྣམ་དབྱེ་ཡོད་པའི་ཕྱིར། དེ་ལ་འཕར་
རྩིས་མི་བྱེད་དེ། དུ་ལྡན་ལ་ལ་ཆོས་ཅན། མེ་ཡོད་པར་ཐལ། དུ་
བ་ཡོད་པའི་ཕྱིར། ཞེས་པའི་ཐལ་འགྱུར་གྱི་སོང་ཚོད་ཀྱི་གསལ་བ་
ལ་དུ་ལྡན་ལ་ལ་མེ་ཡོད་པ་འཇོག་དགོས་པའི་ཕྱིར། ཡང་ཁོ་ན་རེ།
བུམ་པའི་དགག་གཞི་ཆོས་ཅན། བུམ་པའི་དགག་གཞི་མ་ཡིན་པར་
ཐལ། བུམ་པ་མེད་པའི་ས་ཕྱོགས་ཀྱི་བུམ་པའི་དགག་གཞི་མ་ཡིན་
པ་གང་ཞིག བུམ་པ་ཡོད་པའི་ས་ཕྱོགས་ཀྱི་བུམ་པའི་དགག་གཞི་མ་
ཡིན་པའི་ཕྱིར་ཟེར་ན། རྟགས་རེ་རེ་ནས་མ་གྲུབ་སྟེ། དེ་ལ་རྟགས་
དང་བོ་མ་གྲུབ་ཀྱི་ལན་བཏབ་པས་བུམ་པའི་དགག་གཞི་ཆོས་ཅན་གྱི་
སྟེང་དུ་བུམ་པའི་དགག་གཞི་བུམ་པའི་དགག་གཞི་ཆོས་ཅན་གྱི་སྟེང་



360
གནའ་དཔེ་གཅེས་བསྡུས་དཔེ་ཚོགས།
དུ་བུམ་པ་མེད་པའི་ས་ཕྱོགས་ཀྱི་བུམ་པའི་དགག་གཞི་མ་ཡིན་པར་
རྟགས་མ་གྲུབ་ཅེས་རྩི་ལ། ཕྱི་མ་མ་གྲུབ་ཀྱི་ལན་བཏབ་པས་བུམ་
པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པ་ཡོད་པའི་ས་ཕྱོགས་ཀྱི་བུམ་པ་
བུམ་པའི་དགག་གཞི་མ་ཡིན་པར་རྟགས་མ་གྲུབ་ཅེས་རྩི་རིགས་ཤིང་
ལན་ཡང་ཐེབས་པའི་ཕྱིར། དང་བོ་གྲུབ་སྟེ། དེ་ལྟར་རྩི་བ་དགག་
གཞིའི་ནུས་པས་ཡིན་ལ། གཞི་གྲུབ་ན། བུམ་པའི་དགག་གཞི་
ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པས་ཁྱབ་པའི་ཕྱིར།
དེར་ཐལ། གཞི་གྲུབ་ན། བུམ་པའི་དགག་གཞི་ཆོས་ཅན་གྱི་སྟེང་
དུ་བུམ་པ་ཁྱོད་ཀྱི་དགག་བྱ་ཡིན་པས་ཁྱབ་པའི་ཕྱིར་ཏེ། གཞི་གྲུབ་
ན། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་ཚད་མས་
བསལ་བ་ཡིན་པས་ཁྱབ་པའི་ཕྱིར། དེ་ལ་ཁོ་ན་རེ། བུམ་པ་ཆོས་
ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པར་ ཐལ།
བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་
པའི་ཕྱིར་ཟེར་ན། འདོད་ལན་ཐེབས་པ་ཡིན་ཏེ། དེ་ལ་འདོད་
ལན་བཏབ་པས་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པར་
འདོད་ཅེས་རྩི་རིགས་ཤིང་འདོད་ལན་ཡང་ཐེབས་པའི་ཕྱིར། དང་
བོ་མ་གྲུབ་ན། དེར་ཐལ། བུམ་པ་ཆོས་ཅན། སྒྲ་ཆོས་ཅན་གྱི་
སྟེང་དུ་ཡོད་པར་ཐལ། སྒྲ་ཡོད་པའི་ཕྱིར། ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས་སྒྲ་ཆོས་ཅན་གྱི་སྟེང་དུ་ཡོད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 361
པར་འདོད་ ཅེས་རྩི་རིགས་པ་གང་ཞིག དེའི་རིགས་འགྲོས་ཀྱིས་
ཤེས་པའི་ཕྱིར། གཞན་ཡང་། བུམ་པ་ཆོས་ཅན། བུམ་པའི་
དགག་གཞི་ཆོས་ཅན་གྱི་སྟེང་དུ་ཡོད་པར་ཐལ། བུམ་པའི་དགག་
གཞི་ཆོས་ཅན་གྱི་སྟེང་དུ་རྟག་པ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། དེར་ཐལ། བུམ་པའི་དགག་གཞི་རྟག་པ་ཡིན་པའི་
ཕྱིར་ཏེ། བདག་མེད་ཡིན་པའི་ཕྱིར། ཁྱབ་སྟེ། བདག་མེད་
ཡིན་ ན། བུམ་ པའི་ དགག་ གཞི་ ཡོད་ པས་ ཁྱབ་ པའི་ ཕྱིར་ ཏེ།
བདག་མེད་ཡིན་ན། བུམ་པའི་དགག་གཞི་ཅན་ཡིན་པས་ཁྱབ་པའི་
ཕྱིར། དེ་ལ་བུམ་པ་དང་ལྡན་པའི་གཞིར་ཆོས་ཅན། བུམ་པའི་
དགག་གཞི་ཡོད་པར་ཐལ། བུམ་པ་དགག་གཞི་ཅན་གྱི་ཆོས་ཡིན་
པའི་ཕྱིར་ཟེར་ན། འདོད་ལན་ཐེབས་ཏེ། བུམ་པའི་དགག་གཞི་
བུམ་པ་དང་ལྡན་པའི་གཞིར་མེད་ཀྱང༌། བུམ་པ་དང་ལྡན་པའི་
གཞིར་བུམ་པའི་དགག་གཞི་ཡོད་པའི་ཕྱིར་ཏེ། བུམ་པ་དང་ལྡན་
པའི་གཞིར་བུམ་པ་དགག་གཞི་ཅན་གྱི་ཆོས་ཡིན་པའི་ཕྱིར། རྟགས་
གྲུབ་སྟེ། བདག་མེད་ཡིན་ན། བུམ་པ་དང་ལྡན་པའི་གཞིར་བུམ་
པའི་དགག་གཞི་མ་ཡིན་པས་མ་ཁྱབ་པའི་ཕྱིར། མ་གྲུབ་ན། བུམ་
པའི་དགག་གཞི་ཆོས་ཅན། དེར་ཐལ། དེའི་ཕྱིར། རྩི་ ཚུལ་
སྔར་ལྟར་རོ། ། ཡང་ཁོ་ན་རེ། བུམ་པའི་དགག་གཞི་ཆོས་ཅན་གྱི་
སྟེང་དུ་དངོས་པོ་མེད་པར་ཐལ། དངོས་པོ་ཡིན་ན། བུམ་པའི་
དགག་གཞི་ཆོས་ཅན་གྱི་སྟེང་དུ་དངོས་བོ་མ་ཡིན་པས་ཁྱབ་པའི་ཕྱིར་



362
གནའ་དཔེ་གཅེས་བསྡུས་དཔེ་ཚོགས།
ན་མ་ཁྱབ། འདོད་མི་ནུས་ཏེ། བུམ་པའི་དགག་གཞི་ཆོས་ཅན་གྱི་
སྟེང་དུ་དངོས་པོ་ཡོད་པའི་ཕྱིར། མ་གྲུབ་ན། བུམ་པའི་དགག་
གཞི་ ཆོས་ ཅན་ གྱི་ སྟེང་ དུ་ དངོས་ པོ་ ཆོས་ ཅན། ཡོད་ པར་ ཐལ།
བུམ་པའི་དགག་གཞི་ཡིན་པའི་ཕྱིར། དེར་ཐལ། བུམ་པའི་་་་
དགག་གཞི་ཆོས་ཅན་གྱི་སྟེང་དུ་དངོས་པོ་ཆོས་ཅན། བུམ་པའི་
དགག་གཞི་ཡིན་པར་ཐལ། ཁྱོད་ཡོད་པ་གང་ཞིག བུམ་པ་མེད་
པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་
པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་
རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་
ཐལ། ཚད་མ་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་
ལ་འདོད་ལན་ཐེབས་པའི་ཕྱིར། གཞན་ཡང༌། བུམ་པའི་དགག་
གཞི་ཆོས་ཅན་གྱི་སྟེང་དུ་དངོས་པོ་ཡོད་པར་ཐལ། ཀ་བ་དེ་ཡིན་
པའི་ཕྱིར། མ་གྲུབ་ན། ཀ་བ་བུམ་པའི་དགག་གཞི་ཆོས་ཅན་གྱི་
སྟེང་དུ་དངོས་པོ་ཡིན་པར་ཐལ། ཀ་བ་བུམ་པའི་དགག་གཞི་ཆོས་
ཅན་དུ་བཟུང་ན་དངོས་པོ་ཡིན་པའི་ཕྱིར། དེར་ཐལ། བུམ་པའི་
དགག་གཞི་ཆོས་ཅན། ཀ་བ་དངོས་པོ་ཡིན་པར་ཐལ། ཀ་བ་ཡོད་
པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་
པའི་ཕྱིར། ཁྱབ་སྟེ། བུམ་པ་བུམ་པའི་དགག་གཞི་ཆོས་ཅན་གྱི་
སྟེང་དུ་མེད་ཚུལ་ཡོད་པའི་ཕྱིར། དེ་ལ་འོ་ན། བུམ་པའི་དགག་
གཞི་ཆོས་ཅན་དུ་བཟུང་ན་རྟག་པ་ཡིན་པས་ཁྱབ་པར་ཐལ། བུམ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 363
པའི་དགག་གཞི་ཆོས་ཅན་དུ་བཟུང་ན་རྟག་པ་ཡིན་པའི་ཕྱིར་ན་མ་
ཁྱབ། འདོད་ན། ཀ་བ་ཆོས་ ཅན། རྟོག་ པ་ ཡིན་ པར་ ཐལ།
བུམ་ པའི་དགག་གཞི་ཆོས་ཅན་དུ་བཟུང་བའི་ཕྱིར། དེར་ཐལ།
དེ་ཆོས་ཅན་དུ་བཟུང་བ་ཡིན་པའི་ཕྱིར་ཏེ། དེ་ཆོས་ཅན་ཡིན་པའི་
ཕྱིར། ཁོ་ན་རེ། བུམ་པ་མེད་པའི་ས་ཕྱོགས་ཆོས་ཅན། བུམ་
པའི་དགག་གཞི་ཆོས་ཅན་གྱི་སྟེང་དུ་རྟག་པ་ཡིན་པར་ཐལ། གཞི་
གྲུབ་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
འདེབས་ཚུལ་མེད་ཟེར་ན། དེ་ཡོད་པར་ཐལ། དེ་ལ་འདོད་ལན་
བཏབ་པས་བུམ་པ་མེད་པའི་ས་ཕྱོགས་ཆོས་ཅན་གྱི་སྟེང་དུ་བུམ་པའི་
དགག་གཞི་ཆོས་ཅན་གྱི་སྟེང་དུ་རྟག་པ་ཡིན་པར་འདོད་ཅེས་རྩི་་་
རིགས་ཤིང་འདོད་ལན་ཡང་ཐེབས་པ་ཡིན་པའི་ཕྱིར། དེར་ཐལ།
དེ་ལྟར་འཕངས་ པའི་ ཚེ་བུམ་ པ་ མེད་ པའི་ ས་ ཕྱོགས་ མ་ སོང་བར།
གཞི་དེའི་སྟེང་གི་བུམ་པའི་དགག་གཞི་ཁས་བླངས་ལ་སོང་བ་ཡིན་
པའི་ ཕྱིར་རོ། ། ཁ་ཅིག་ན་རེ། བུམ་པའི་དགག་ གཞི་ཆོས་ ཅན།
བུམ་ པ་ མེད་ པར་ ཐལ། བུམ་ པའི་ དགག་ གཞི་ ཡིན་ པའི་ ཕྱིར།
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པ་བུམ་པའི་དགག་གཞི་ཆོས་
ཅན་གྱི་སྟེང་དུ་མེད་པར་འདོད་ཅེས་རྩི་རིགས་བྱས་པ་ལ། ཁོ་ན་རེ།
བུམ་པའི་དགག་གཞི་ཆོས་ཅན། བུམ་པ་མེད་པར་ཐལ། བུམ་
པའི་དགག་གཞི་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་



364
གནའ་དཔེ་གཅེས་བསྡུས་དཔེ་ཚོགས།
ལ་འདོད་ལན་བཏབ་པས་བུམ་པའི་དགག་གཞི་ཆོས་ཅན་གྱི་སྟེང་དུ་
བུམ་པ་བུམ་པའི་དགག་གཞི་ཆོས་ ཅན་གྱི་སྟེང་དུ་མེད་པར་འདོད་
ཅེས་རྩི་མི་ རིགས་པར་ཐལ། བདག་མེད་ཡིན་པའི་ཕྱིར་ཟེར་ན་
འགལ་ཁྱབ་ལ་འབུད་རིགས་པ་ཡིན་ཏེ། དེ་འདྲའི་ཐལ་འགྱུར་དེའི་
གསལ་བའི་ནང་གི་ཕྱིར་སྒྲ་གཅིག་གིས་ཆོས་ཅན་གཅིག་པོ་སྦུབས་སུ་
དྲངས་པས་རྩི་ཚུལ་མི་འདྲ་བ་མེད་པའི་ཕྱིར། ཐལ་འགྱུར་གང་དང་
གང་གི་དྲིས་འཕངས་རྫོགས་ཚེ་དེ་ལྟར་འཕངས་ན་འགལ་ཁྱབ་ལ་
འབུད་ པ་ འདྲའོ། ། ཁོ་ན་རེ། བུམ་ པའི་ དགག་ གཞི་ ཆོས་ ཅན།
ཁྱོད་ཡིན་པར་ཐལ། གཞི་གྲུབ་པའི་ཕྱིར། ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་ཆོས་ཅན་
གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་རྩི་མི་རིགས་
པར་ཐལ། བདག་མེད་ཡིན་པའི་ཕྱིར། ཞེས་ པའི་ ཐལ་འགྱུར་
འདི་ཡང་སྦུབས་འཚང་དང་དྲིས་འཕངས་རྫོགས་པའི་ ཐལ་འགྱུར་
ཡིན་པར་ཐལ། སྔ་མ་དེའི་ཕྱིར་ན་མ་ཁྱབ་སྟེ། དེ་འདྲའི་ ཐལ་
འགྱུར་དེ་བུམ་པའི་དགག་གཞི་རྩོད་གཞིར་བྱས་པའི་ཐལ་འགྱུར་ཡིན་
པའི་ཕྱིར་དང༌། དེའི་གསལ་བ་ལ་འདོད་ལན་བཏབ་པས་བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་ཐལ།
བུམ་པའི་དགག་གཞི་ཆོས་ཅན་གྱི་སྟེང་དུ་གཞི་གྲུབ་པའི་ཕྱིར། ཞེས་
པའི་ ཐལ་འགྱུར་གྱི་གསལ་ བ་ལ་འདོད་ལན་བཏབ་པས་བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 365
སྟེང་དུ་བུམ་པའི་དགག་གཞི་ཡིན་པར་འདོད་ཅེས་རྩི་མི་རིགས་པར་
འདོད་ཅེས་རྩི་རིགས་པའི་ཕྱིར། མ་གྲུབ་ན། དེར་ཐལ། བུམ་
པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་
ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་གཞི་གྲུབ་པའི་ཕྱིར།
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་
ཅེས་རྩི་དགོས་པའི་ཕྱིར། མ་གྲུབ་ན། བུམ་པའི་དགག་གཞི་ཆོས་
ཅན། ཁྱོད་ཡིན་པར་ཐལ། གཞི་གྲུབ་པའི་ཕྱིར། ཞེས་པའི་
ཐལ་འགྱུར་གྱི་གསལ་བ་ལ་འདོད་ལན་བཏབ་ པས་ཁྱོད་ཡིན་པར་
འདོད་ཅེས་རྩི་རིགས་པར་ཐལ། ཁྱོད་བདག་མེད་ཡིན་པའི་ཕྱིར།
དེ་ལ་ཁོ་ན་རེ། བུམ་པའི་དགག་གཞི་ཆོས་ཅན། ཁྱོད་ཡིན་པར་
ཐལ། གཞི་གྲུབ་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས་བུམ་པའི་དགག་གཞི་ཡིན་པར་འདོད་ཅེས་རྩི་
རིགས་པར་ཐལ། སྔ་མ་ལྟར་མི་རིགས་པའི་ཕྱིར་ཟེར་ན་འདོད་པ་
ཡིན་ཏེ། དེ་ལ་འདོད་ལན་བཏབ་པས་བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པའི་དགག་གཞི་ཡིན་པར་ཐལ། བུམ་པའི་
དགག་གཞི་ཆོས་ཅན་གྱི་སྟེང་དུ་གཞི་གྲུབ་པའི་ཕྱིར། ཞེས་པའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་
ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་རྩི་
རིགས་ ཤིང་ འདོད་ ལན་ ཡང་ ཐེབས་ པའི་ ཕྱིར། རྟགས་ གྲུབ་ སྟེ།



366
གནའ་དཔེ་གཅེས་བསྡུས་དཔེ་ཚོགས།
གསལ་བའི་འགོར་ཁྱོད་སྒྲ་ཡོད་ཚེ་སྦུབས་འཚང་དུ་མི་འགྱུར་བའི་ཕྱིར།
དེ་བཞིན་དུ་བུམ་པའི་དགག་གཞི་ཆོས་ཅན། ཁྱོད་ཁྱོད་དང་གཅིག་
ཡིན་པར་ཐལ། ཞེས་པ་སོགས་ཁྱོད་སྒྲ་ཅན་རྣམས་དེས་མཚོན་ནས་
ཤེས་པར་བྱའོ། ། གཞན་ཡང་། བུམ་པའི་དགག་གཞི་ཆོས་ཅན།
གཟུགས་ཆོས་ཅན། བུམ་པའི་དགག་གཞི་ཡིན་པར་ཐལ། ཞེས་
པའི་རྩི་ཚུལ་འོད་ཕྲེང་དུ་གསལ་ལ་དེ་ཉིད་ལས། ཡང་གསལ་བ་སྣ་
ཚོགས་ བསྲེས་ ན་ འཆར་ དཀའ་ བའི་ རིགས་ ལ། ཞེས་ པ་ ནས།
གླེང་བ་ ཐོས་སོ། ། ཞེས་པའི་དགོངས་པ་ལྟར། བུམ་པའི་དགག་
གཞི་ཆོས་ཅན། གཟུགས་ཆོས་ཅན་སོགས། ཆོས་ཅན་མང་བོའི་
མཇུག་ཏུ་ཡོད་པར་ཐལ་སོགས་སྦྱར་ནས་རྩི་ཚུལ། བདག་གི་མཁན་
རིན་པོ་ཆེ་རྗེ་བཙུན་པྲ་ཛྷ་ས་རའི་ཞལ་སྔ་ནས་ཀྱིས་མཛད་པའི་དགག་
གཞི་རྐྱང་རྩིས་སུ་གསལ་བར་གསུངས་ལ། དེ་གཉིས་ལ་རྩི་ཚུལ་མི་
འདྲ་བ་བྱུང་བ་ནི། སྔ་མ་ལ་རྩ་བའི་རྩོད་གཞི་ཁས་ལེན་ལ་སོང་བ་
དང༌། ཕྱི་མ་ལ་བུམ་པའི་དགག་གཞི་ཆོས་ཅན་གྱི་སྟེང་དུ་གཟུགས་
སོགས་ཁས་ལེན་ལ་སོང་བའི་དབང་གིས་ཡིན་ནོ། ། །
བཅུ་གཅིག་པ་ཁྱོད་གཤག་དྲུག་སྒྲ་དང༌། དྲིས་འཕངས་དྲུག་
སྒྲ་བསྲེས་ནས་རྩི་ཚུལ་ལ་གསུམ། ཁྱོད་གཤག་གི་དོན་མདོར་བསྟན་
པ་དང༌། རྒྱས་པར་བཤད་པ་དང་། ཁྱོད་ཤུལ་འདེད་པ་དང་མི་
འདེད་པའི་ཁྱད་པར་བཤད་པའོ། །དང་བོ་ནི། རྩི་ཚུལ་ཞེས་པའི་
རྣམ་ གཞག་ ནི། ། ཁྱོད་ ཤུལ་ དུ་ ནི་ ཆོས་ ཅན་ འཚང་། ། ཞེས་ བྱུང་།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 367 །
ཆོས་ཅན་དང་ལྡན་པའི་ཐལ་འགྱུར་གང་ལ་གསལ་བ་དང་རྟགས་གང་
བཀོད་ཀྱི་ནང་དུ་ཁྱོད་སྒྲ་ཡོད་ཚེ་ཁྱོད་ཤུལ་དུ་ཆོས་ཅན་འཚང་བ་སྟེ་
བཞག་ནས་ལན་བྱེད་པ་ཁྱོད་གཤག་གི་རྩི་ཚུལ་ཡིན་ནོ། །འདི་དྲུག་སྒྲ་
མེད་ཀྱང་ཁྱོད་སྒྲ་ཡང་དྲུག་སྒྲ་དང་ནུས་པ་མཚུངས་པས་དྲུག་སྒྲ་ཞེས་
བརྡ་སྦྱར་རམ་སྙམ་མོ། །གཉིས་པ་ནི། བུམ་པ་ཁྱོད་མིན་ཁྱོད་ཆོས་
ཅན། །དེར་ཐལ་དེའི་ཕྱིར་ཞེས་བཀོད་ནས། འདོད་ལན་བཏབ་
རྩིས་བུམ་པ་ནི། །བུམ་པ་ཁྱོད་མ་ཡིན་ཁྱོད་མིན། །བུམ་པ་ཁྱོད་མིན་
ཁྱོད་ཡིན་ཞེས། །བརྩི་བ་ལྟ་བུས་རིགས་བསྒྲེས་ནས། །མང་དུ་རྩིས་ན་
ཕྲ་ཞིང་ཞིབ། །མི་མཆོག་ཁྱོད་ལ་ཕྱག་འཚལ་ལོ། །ཞེས་བྱུང༌། བུམ་
པ་ཁྱོད་མ་ཡིན་པ་ཁྱོད་ཆོས་ཅན། ཁྱོད་མ་ཡིན་པ་ཁྱོད་ཡིན་པར་
ཐལ། ཁྱོད་མ་ཡིན་པ་ཁྱོད་ཡིན་པའི་ཕྱིར། ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས་བུམ་པ་ཁྱོད་མ་ཡིན་པ་ཁྱོད་མ་
ཡིན་པ་བུམ་པ་ཁྱོད་མ་ཡིན་པ་ཁྱོད་ཡིན་པར་འདོད་ཅེས་རྩི་རིགས་ལ་
དེ་ལ་དེ་ལྟར་རྩི་མི་རིགས་པར་ཐལ། བདག་མེད་ཡིན་པའི་ཕྱིར་
ཟེར་ན། འདོད་ལན་ཐེབས་པ་ཡིན་ཏེ། དེ་ལ་འདོད་ལན་བཏབ་
པས་བུམ་པ་ཁྱོད་མ་ཡིན་པ་ཁྱོད་མ་ཡིན་པ་བུམ་པ་ཁྱོད་མ་ཡིན་པ་ཁྱོད་
ཡིན་པར་ཐལ། བུམ་པ་ཁྱོད་མ་ཡིན་པ་ཁྱོད་མ་ཡིན་པ་བུམ་པ་ཁྱོད་
མ་ཡིན་པ་ཁྱོད་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་
ལ་འདོད་ལན་བཏབ་པས་བུམ་པ་བུམ་པ་ཁྱོད་མ་ཡིན་པ་ཁྱོད་མ་ཡིན་
པ་བུམ་པ་ཁྱོད་མ་ཡིན་པ་ཁྱོད་མ་ཡིན་པ་བུམ་པ་བུམ་པ་ཁྱོད་མ་ཡིན་



368 གནའ་དཔེ་གཅེས་བསྡུས་དཔེ་ཚོགས།
པ་ཁྱོད་མ་ཡིན་པ་བུམ་པ་ཁྱོད་མ་ཡིན་པ་ཁྱོད་ཡིན་པར་འདོད་ཅེས་རྩི་
མི་རིགས་པར་འདོད་ཅེས་རྩི་རིགས་ཤིང་འདོད་ལན་ཡང་ཐེབས་པ་
ཡིན་པའི་ཕྱིར། དེར་ཐལ། བུམ་པ་ཁྱོད་མ་ཡིན་པ་ཁྱོད་མ་ཡིན་པ་
བུམ་པ་ཁྱོད་མ་ཡིན་པ་ཁྱོད་ཡིན་པར་ཐལ། བུམ་པ་ཁྱོད་མ་ཡིན་པ་
ཁྱོད་མ་ཡིན་པ་བུམ་པ་ཁྱོད་མ་ཡིན་པ་ཁྱོད་ཡིན་པའི་ཕྱིར། ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་གསལ་བ་གང་
བཀོད་པ་ལྟར་འདོད་ལན་འདེབས་པ་ལས་རྩི་ཚུལ་མི་འདྲ་བ་མེད་
པའི་ཕྱིར། རྟགས་གྲུབ་སྟེ། དེ་རྩོད་གཞི་དང་མི་ལྡན་པའི་ཐལ་
འགྱུར་ཡིན་པས་ཁྱོད་སྒྲའི་ནང་དུ་རྩོད་གཞི་ཡོང་རྒྱུ་མེད་པའི་ཕྱིར་ཏེ།
དེ་འདྲའི་ཐལ་འགྱུར་དེ་དྲིས་འཕངས་རྫོགས་པའི་ཐལ་འགྱུར་ཡིན་
པའི་ཕྱིར། དེ་ལ་ཁོ་ན་རེ། བུམ་པ་ཁྱོད་མ་ཡིན་པ་ཁྱོད་ཆོས་ཅན།
དེར་ཐལ། དེའི་ཕྱིར། ། ཞེས་པའི་ ཐལ་འགྱུར་གྱི་གསལ་བ་ལ་་་
འདོད་ལན་བཏབ་པས་སྔར་བཤད་པ་དེ་ལྟར་རྩི་མི་རིགས་པར་ཐལ།
བདག་མེད་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས་སྔར་བཤད་པ་དེ་ལྟར་རྩི་མི་རིགས་པར་འདོད་
ཅེས་རྩི་མི་རིགས་པར་ཐལ། བདག་མེད་ཡིན་པའི་ཕྱིར་ཟེར་ན་ཡང་
འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་དེ་བུམ་པ་ཁྱོད་
མ་ཡིན་པ་ཁྱོད་ཀྱིས་རྩོད་གཞི་དང་། དེར་ཐལ་ནས་མི་རིགས་པར་
ཐལ་གྱི་བར་གསལ་བ་བྱས་པས་གསལ་བའི་ནང་དུ་ཁྱོད་སྒྲ་གང་ཡོད་
ལ་རྩོད་གཞི་རེ་བཅུག་ནས་རྩི་དགོས་པའི་ཕྱིར། དེ་ལྟར་ཁྱོད་གཤག་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 369
གི་ཐལ་འགྱུར་ཆོས་ཅན་གྱི་རྗེས་སུ་ཁྱོད་སྒྲ་ཡོད་པ་རྣམས་ལ་སྦུབས་
འཚང་མེད་པས་དེ་ལྟར་རྩི་མི་རིགས་པར་ཐལ། ཅི་ཙམ་འཕངས་
ཀྱང་དྲིས་འཕངས་མི་རྫོགས་ཏེ། དེ་ལ་འགལ་ཁྱབ་ཀྱི་ལན་མི་ཐེབས་
པའི་ཕྱིར། རྩི་ཚུལ་འདི་ལྟ་བུས་རིགས་བསྒྲེས་ནས་ཐལ་འགྱུར་གྱི་
རྟགས་གསལ་རྩོད་གཞི་གསུམ་གའི་ནང་དུ་ཁྱོད་སྒྲ་མང་དུ་བརྗོད་དེ་
བརྩིས་ན་གསུང་རབ་ཀྱི་དགོངས་དོན་ཡོངས་སུ་རྫོགས་པ་ལ་ཕྲ་ཞིང་
ཞིབ་པའི་བློ་གྲོས་ཀྱི་སྣང་བ་མཐའ་མེད་དུ་རྒྱས་ཏེ། མི་མཆོག་རྒྱལ་
བའི་གོ་འཕང་མྱུར་དུ་ཐོབ་པར་འགྱུར་བས་འདིར་ཐོབ་བྱའི་འབྲས་
སྐྱབས་ལ་ཕྱག་འཚལ་བའམ་དེ་འདྲའི་རིགས་ལམ་སྟོན་པའི་རྒྱུ་སྐྱབས་
ལ་ཕྱག་འཚལ་བ་གང་བྱས་ཀྱང་རུང་ངོ༌། །གསུམ་པ་ནི། ཞེས་པ་ལྟ་
བུའི་གཞུང་ཚིག་ལ། ། རྩི་ཚུལ་སྐབས་སུ་བཀག་པ་མེད། །གཞན་དུ་
ཁྱོད་ཤུལ་འདེད་པ་བཀག། ཅེས་བྱུང་། སྔར་གཞུང་ཚིག་འདིར་
བཀོད་པ་ལྟ་བུའི་རྩོད་གཞི་རྟགས་གསལ་དང་བཅས་པའི་ཐལ་འགྱུར་
ལ་འདོད་རྟགས་མ་གྲུབ་གང་བྱས་ཀྱང་རྩི་ཚུལ་སྐབས་སུ་ཁྱོད་ཤུལ་དུ་
རྩོད་གཞི་ངེས་པར་ཡོད་དགོས་པས་བཀག་པ་མེད་ལ། གཞན་དུ་
རྩོད་གཞི་མེད་ཅིང་རྟགས་གསལ་རེ་རེའི་ཐལ་འགྱུར་ལ་ཁྱོད་ཤུལ་
འདེད་པ་བཀག་སྟེ། དེ་ཁྱོད་ཤུལ་དུ་འོང་རྒྱུ་མེད་པས་སོ། །འདིར་
ཁྱོད་གཤག་དང་རྫས་ལྡོག་འདྲེས་མ་སོགས་ཀྱི་རྩོད་ཚུལ་ནི། ཁོ་ན་
རེ། ཁྱོད་ཡོད་པ་ཡིན་པར་ཐལ། ཁྱོད་ཁྱོད་རང་ཡིན། ཁྱོད་མ་
ཡིན་པ་ཁྱོད་མ་ཡིན་པའི་ཕྱིར། ཞེས་པའི་ ཐལ་འགྱུར་ལ་ཁྱབ་པ་



370
གན་
གནའ་དཔེ་གཅེས་བསྡུས་དཔེ་ཚོགས།
ཡོད་ན། ཁྱོད་ཁྱོད་རང་ཡིན་པར་ཐལ། ཁྱོད་མ་ཡིན་པ་ཁྱོད་ཡིན་
པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པས་ཁྱབ་ཟེར་ན།
བུམ་པའི་སྤྱི་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ།
བུམ་པའི་སྤྱི་བུམ་པའི་སྤྱི་ཡིན་ན། གང་དྲན་དྲན་ཡིན་པས་ཁྱབ་
པའི་ཕྱིར། ཡང་ཁོ་ན་རེ། སྔ་མ་ལ་ཁྱབ་པ་མེད་པས་ཁྱབ་ཟེར་ན།
དངོས་ པོ་ ཆོས་ ཅན། དེར་ཐལ། དེའི་ཕྱིར། ཡང་ཁོ་ན་རེ།
བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་
རྣམ་མཁྱེན་ཆོས་ཅན། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་
མ་ཡིན་པར་རྟོགས་པའི་ཚད་མ་ཡིན་པར་ཐལ། ཚད་མ་ཡིན་པའི་
ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་འདེབས་
ཚུལ་མེད་ཟེར་ན། དེ་ཡོད་པར་ཐལ། དེ་ལ་འདོད་ལན་བཏབ་
པས་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་
པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་
གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་བུམ་པའི་དགག་གཞི་
ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཆོས་ཅན་
གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་
རྟོགས་པའི་རྣམ་མཁྱེན་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་
ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་
གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཡིན།
བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 371
རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་
སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་མ་ཡིན་པ་བུམ་པའི་
དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་
ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་
ཡོད་པར་རྟོགས་པའི་རྣམ་མཁྱེན་མ་ཡིན་པར་རྟོགས་པའི་ཚད་མ་ཡིན་
པར་འདོད་ ཅེས་ རྩི་རིགས་ ཤིང་འདོད་ལན་ ཡང་ ཐེབས་ པའི་ ཕྱིར།
བྱས་ པ་ ལ་ ཁོ་ ན་རེ། དེ་ ལ་ དེ་ ལྟར་ དུ་ རྩི་ མི་ རིགས་ པར་ ཐལ།
བདག་མེད་ཡིན་པའི་ཕྱིར་ཟེར་ན་ཡང་འདོད་འདོད་ལན་ཐེབས་པ་ ་
ཡིན་ཏེ། དེ་འདྲའི་ཐལ་འགྱུར་དེ་བུམ་པའི་དགག་གཞི་ཆོས་ཅན་གྱི་
སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་གྱིས་རྩོད་གཞི་དང་།
ཁྱོད་ཁྱོད་རང་ཡིན་ནས་བརྩི་མི་རིགས་པའི་བར་གྱིས་གསལ་བ་བྱས་
པས་དེ་ལ་འདོད་ལན་འདེབས་ཚེ་འགོར་དགག་གཞིའི་ནུས་པ་དང་
བཅས་པའི་ཚད་མའི་དྲུག་སྒྲ་གཅིག་དང༌། དེ་ནས་གསལ་བའི་ནང་
གི་བུམ་པའི་དགག་གཞི་གར་ཡོད་ཀྱི་འགོར་དགག་གཞིའི་ནུས་པ་རེ་
དང༌། ཁྱོད་སྒྲ་གར་ཡོད་ལ་རྩོད་གཞི་རེ་དང༌། དེ་ལ་དགག་་་
གཞིའི་ ནུས་ པ་ རེ་ འཕར་ ནས་ བརྩིས་ པའི་ ལན་ ཐེབས་ པའི་ ཕྱིར།
རྟགས་གྲུབ་སྟེ། བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་
པར་རྟོགས་པའི་རྣམ་མཁྱེན་ཆོས་ཅན། དངོས་པོར་རྟོགས་པའི་
ཚད་མ་ཡིན་པར་ཐལ། ཚད་མ་ཡིན་པའི་ཕྱིར། ཞེས་པའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་
ར



372
གནའ་དཔེ་གཅེས་བསྡུས་དཔེ་ཚོགས།
ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཆོས་ཅན་
གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་
རྟོགས་པའི་རྣམ་མཁྱེན་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་
ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་
གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་དངོས་
པོར་རྟོགས་པའི་ཚད་མ་ཡིན་པར་འདོད་ཅེས་ རྩི་རིགས་ལ་དེ་ལ་དེ་
ལྟར་རྩི་མི་རིགས་པར་ཐལ། བདག་མེད་ཡིན་པའི་ཕྱིར། ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་
དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་
ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་
ཡོད་པར་རྟོགས་པའི་རྣམ་ཁྱེན་བུམ་པའི་དགག་གཞི་ཆོས་ཅན་གྱི་སྟེང་
དུ་ཁྱོད་ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་
པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་
མཁྱེན་དངོས་པོར་རྟོགས་པའི་ཚད་མ་ཡིན་པར་ཐལ། བུམ་པའི་
དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་
ཆོས་ཅན་གྱི་སྟེང་དུ་ཚད་མ་ཡིན་པའི་ཕྱིར། ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་ཆོས་ཅན་
གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་
བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་
ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་
༥



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 373
སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་་་་
རྟོགས་པའི་རྣམ་མཁྱེན་ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་
སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་་་་
རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་ཡོད་
པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་
ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཡོད་པར་
རྟོགས་པའི་རྣམ་མཁྱེན་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་
ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་
གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་
ཁྱོད་ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་
དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་
ཡོད་པར་རྟོགས་པའི་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་
གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་ཆོས་
ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་
དགག་གཞི་ཆོས་ཅན་གྱི་སྟེང་དུ་ཁྱོད་ཡོད་པར་རྟོགས་པའི་རྣམ་མཁྱེན་
ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཁྱོད་
ཡོད་པར་རྟོགས་པའི་རྣམ་མཁྱེན་ཡོད་པར་རྟོགས་པའི་རྣམ་མཁྱེན་
དངོས་པོར་རྟོགས་པའི་ཚད་མ་ཡིན་པར་འདོད་ཅེས་རྩི་མི་རིགས་པར་
འདོད་ ཅེས་ རྩི་རིགས་པ་གང་ཞིག དེའི་རིགས་འགྲོས་ཀྱིས་ཤེས་



374 གནའ་དཔེ་གཅེས་བསྡུས་དཔེ་ཚོགས། །
པའི་ཕྱིར། དེ་ལྟར་དྲུག་སྒྲ་བཞིར་གྲགས་པ་རྣམས་ཕན་ཚུན་བསྲེས་
ཏེ་ལེགས་པར་སྦྱངས་ན་བསྡུས་ཆེན་གཞན་རྣམས་ཀྱི་རིགས་ལམ་་་
འབད་མེད་དུ་ཤེས་ཤིང༌། གཞུང་ཆེན་མོ་རྣམས་ཀྱི་ཚིག་གི་གཅོད་
མཚམས་སོགས་ལའང་ངེས་པ་བདེ་བླག་ཏུ་སྟེར་རོ། །
བཅུ་གཉིས་པ་སྔ་བཙན་སོགས་ཀྱི་རྣམ་གཞག་ལ་གཉིས། ས་
བཅད་ཀྱི་སྒོ་ནས་མདོར་བསྟན་པ་དང༌། རྒྱས་པར་བཤད་པའོ། །
དང་བོ་ནི། སྔ་བཙན་ཕྱི་བཙན་རྣམ་བཞག་ལ། །ཆོས་ཅན་གསལ་
བ་སོ་སོ་དང༌། །ལྷན་ཅིག་སྦྱར་བའི་རྩི་ཚུལ་གཉིས། དང་བོ་ལ་ཡང་
སྔ་བཙན་དང་། །བར་བཙན་ཕྱི་བཙན་གསུམ་དུ་བཤད། །ཅེས་བྱུང༌།
དེ་ལ་ཆོས་ཅན་དང་གསལ་བ་སོ་སོ་ལ་སྦྱར་བ་དང༌། ཆོས་ཅན་དང་
གསལ་བ་ལྷན་ཅིག་སྦྱར་བའི་ཚུལ་གཉིས། དང་བོ་ལ། སྔ་བཙན་
བར་བཙན་ཕྱི་བཙན་གསུམ་དུ་བཤད་ཅེས་པའོ། ། གཉིས་པ་རྒྱས་
པར་བཤད་པ་ལ་གཉིས་ལས། དང་བོ་སོ་སོར་སྦྱར་བ་ལ། ཆོས་
ཅན་ལ་སྦྱར་བ་དང༌། གསལ་བ་ལ་སྦྱར་བ་གཉིས་ལས་དང་བོ་ལ་
གསུམ། དང་བོ་ཆོས་ཅན་སྔ་བཙན་ནི། དང་བོ་སྔ་བཙན་འདི་ལྟ་
སྟེ། ། ཆོས་ཅན་དུ་མ་ བརྩེགས་གྱུར་ཀྱང༌། ། ཆོས་ཅན་སྔ་མ་དབང་
བཙན་པས། །ལྷག་མ་གསལ་བར་སྦྱར་ནས་སུ། ། རྟགས་གསལ་ཁྱབ་
པ་འཁྲུལ་མེད་བརྩི། ། ཞེས་བྱུང༌། དེ་ཡང་ཆོས་ཅན་སྔ་བཙན་ནི་
དཔེར་ན། གཟུགས་ཆོས་ཅན། སྒྲ་ཆོས་ཅན། དྲི་ཆོས་ ཅན།
ཡོད་པར་ཐལ། ཡོད་པའི་ཕྱིར། ཞེས་པའི་ཐལ་འགྱུར་ལྟ་བུ་ཆོས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 375
ཅན་དུ་མ་བརྩེགས་པར་གྱུར་ཀྱང༌། ཆོས་ཅན་སྔ་མ་དབང་བཙན་
པས། སྔ་མ་གཟུགས་ཀྱིས་རྩོད་གཞི། ལྷག་མ་སྒྲ་ཆོས་ཅན་སོགས་
གསལ་བར་སྦྱར་ནས། སྒྲ་ཆོས་ཅན། དྲི་ཆོས་ཅན། ཡོད་པས་
གསལ་བ། ཡོད་པས་རྟགས་བྱས་པས། རྗེས་ཁྱབ་སློང་ཚེ་ཡོད་པ་
ཡིན་ན། སྒྲ་ཆོས་ཅན། དྲི་ཆོས་ཅན། ཡོད་པ་ཡིན་པས་ཁྱབ་པ་
སོགས་ཁྱབ་པ་སྒོ་བརྒྱད་གང་སློང་ཡང་འཁྲུལ་བ་མེད་པར་རྩི་ཚུལ་
ཤེས་པར་བྱའོ། ། གཉིས་པ་ཆོས་ཅན་བར་བཙན་ནི། གཉིས་པ་
བར་བཙན་འདི་ལྟ་ སྟེ། ། ཆོས་ཅན་དུ་མ་བརྩེགས་གྱུར་ཀྱང་། ། ཡ་
རྣམས་ཡོད་པར་གྱུར་པའི་ཆ། ། བར་བཙན་ཆོས་ཅན་དངོས་བཟུང་
ནས། ། ལྷག་མ་གསལ་བར་སྦྱར་ནས་སུ། ། རྟགས་གསལ་ཁྱབ་པ་་་
འཁྲུལ་མེད་བརྩི། ། ཞེས་བྱུང༌། དེ་ཡང་སྔར་གྱི་ཐལ་འགྱུར་ལྟ་བུ་
ཆོས་ ཅན་ ཡ་ ཡོད་ པར་ གྱུར་ པའི་ ཚེ་ བར་ བ་ དབང་ བཙན་ པས།
གཟུགས་ཆོས་ཅན། སྒྲས་རྩོད་གཞི། དྲི་ཆོས་ཅན། ཡོད་པ་
གསལ་བ་བྱས་ནས་རྩི་ཚུལ་སྔར་ལྟར་ལ་ཆོས་ཅན་ཆ་གྱུར་ཚེ་གཉིས་
བྱུང་ན་གཅིག་གསལ་བར་སྦྱར་དགོས་པ་བཞིན་ཕྱེད་མཉམ་བྱེད་་་
དགོས་ ཏེ། ཀུན་ མཁྱེན་ བླ་ མའི་ བསྡུས་ གྲྭའི་ རྣམ་ གཞག་ ལས།
ཆོས་ཅན་བར་བཙན་ནི་དཔེར་ན་སྒྲ་ཆོས་ཅན། ཤེས་བྱ་ཆོས་ཅན།
ཡོད་པར་ཐལ། རྟག་པ་ཡིན་པའི་ཕྱིར། ཞེས་པའི་ ཐལ་འགྱུར་
འདིས་རྟགས་གསལ་རྩོད་གཞི་ངོས་བཟུང་ཟེར་ན། རྟོག་པས་་་་་
རྟགས་དང་ཤེས་བྱ་ཆོས་ཅན་ཡོད་པས་གསལ་བ་དང་། སྒྲས་རྩོད་



376
གནའ་དཔེ་གཅེས་བསྡུས་དཔེ་ཚོགས།
གཞི་ཡིན་ནོ་ཞེས་བྱ་ཞིང་། ཞེས་གསུངས་པའི་ཕྱིར་ན་དེ་ནི་ཆོས་
ཅན་གཉིས་ཙམ་ཡོད་པའི་དབང་དུ་བྱས་སོ། ། གསུམ་པ་ཕྱི་བཙན་ནི།
གསུམ་པ་ཕྱི་བཙན་འདི་ལྟ་ སྟེ། ། ཆོས་ཅན་དུ་མ་བརྩེགས་གྱུར་་་་་
ཀྱང་། ། ཆོས་ཅན་ཕྱི་མ་དབང་བཙན་པས། ། རྟགས་གསལ་ཁྱབ་པ་
འཁྲུལ་མེད་བརྩི། ། ཞེས་བྱུང་། སྔར་ གྱི་ ཐལ་འགྱུར་དེ་ལྟ་བུ་ནི།
གཟུགས་ཆོས་ཅན། སྒྲ་ཆོས་ཅན། དྲིས་རྩོད་གཞི། ཡོད་པས་
གསལ་བ། ཡོད་པས་རྟགས་བྱས་ པས་ཁྱབ་པ་རྩི་ཚུལ་སྔར་དང་
འདྲའོ། གཉིས་པ་ལ་སྦྱར་བ་ལ་གསུམ་ལས། དང་བོ་གསལ་བ་སྔ་
བཙན་ནི། གསལ་བ་ལ་ཡང་སྔ་བཙན་ནི། ། གསལ་ བ་དུ་མ་་་་་
བརྩེགས་གྱུར་ཀྱང༌། ། གསལ་བ་སྔ་མ་དབང་བཙན་ཞིང༌། ། ལྷག་མ་
རྟགས་ལ་སྦྱར་ནས་སུ། ། རྟགས་གསལ་ཁྱབ་པ་འཁྲུལ་མེད་བརྩི། །
ཞེས་བྱུང༌། དེ་ཡང་དཔེར་ན། གཟུགས་ཆོས་ཅན། དངོས་པོ་
ཡིན་པར་ཐལ། མི་རྟག་པ་ཡིན་པར་ཐལ། བྱས་པ་ཡིན་པར་ཐལ།
སྐད་ཅིག་མ་ཡིན་པའི་ཕྱིར། ཞེས་པའི་ཐལ་འགྱུར་ལྟ་བུ་ལ་གསལ་
བ་སྔ་མ་དབང་བཙན་པས་དེ་གཟུགས་ཀྱིས་རྩོད་གཞི། དངོས་པོས་
གསལ་པ་མི་རྟག་པ་ཡིན་པར་ཐལ། མན་ཆད་རྟགས་ལ་སྦྱར་ནས་
རྗེས་ཁྱབ་སོགས་ཁྱབ་པ་འཁྲུལ་མེད་རྩི་ཚུལ་ཤེས་པར་བྱའོ། །གཉིས་
པ་བར་བཙན་ནི། གཉིས་པ་བར་བཙན་འདི་ལྟ་སྟེ། །གསལ་བ་དུ་
མ་བརྩེགས་གྱུར་ཀྱང་། ། ཡ་རྣམས་འདོད་པར་གྱུར་པའི་ཚེ། ། བར་
ཚུལ་གསལ་བར་ངོས་བཟུང་ནས། ། ལྷག་མ་རྟགས་གསལ་སྦྱར་ནས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 377 །
སུ། ། རྟགས་གསལ་ཁྱབ་པ་འཁྲུལ་མེད་བརྩི། ། ཞེས་བྱུང་། སྔར་གྱི་
ཐལ་འགྱུར་ལྟ་བུ་གསལ་བ་དུ་མ་བརྩེགས་ཀྱང་ཡ་བྱུང་ཚེ་བར་བ་ཡན་
གསལ་ བར་ ངོས་ འཛིན་ པས། དེ་ གཟུགས་ ཀྱིས་ རྩོད་ གཞི།
དངོས་པོ་ཡིན་པར་ཐལ། མི་རྟག་པས་གསལ་བ་བྱས་པ་ཡིན་པར་
ཐལ། སྐད་ཅིག་མས་རྟགས་བྱས་པས་ཁྱོབ་པ་ཡང་དེ་ལྟར་རྩི་ལ་ཆ་
བྱུང་ཚེ་ རྩི་ ཚུལ་ སོགས་ ནི། རྭ་ བ་ སྟོད་ པའི་ བསྡུས་ གཞུང་ ལས།
ཐལ་ངག་ གཉིས་དང་ཕྱིར་སྒྲ་གཅིག་བྱུང་ན། ཐལ་ངག་གཉིས་་
གསལ་བ་དང་། ཐལ་ ངག་ གསུམ་བྱུང་ན་ཡང་ གཉིས་ གསལ་བ།
ཐལ་ངག་བཞི་བྱུང་ན་གསུམ་ གསལ་བ། ལྔ་བྱུང་ན་ཡང་གསུམ་
གསལ་བ། དྲུག་བྱུང་ན་བཞི་གསལ་བ། བདུན་བྱུང་ན་ཡང་བཞི་
གསལ་བར་འཇོག་པ་སོགས་རིགས་འགྲོས་ལས་ཤེས་ཞེས་གསུངས་པ་
ལྟར་རོ། །གསུམ་པ་ཕྱི་བཙན་ནི། གསུམ་པ་ཕྱི་བཙན་འདི་ལྟ་སྟེ། །
གསལ་བ་དུ་མ་བརྩེགས་གྱུར་ཀྱང་། ། གསལ་བ་ཕྱི་མ་དབང་བཙན་
པས། ། རྟགས་གསལ་ཁྱབ་པ་འཁྲུལ་མེད་བརྩི། ། ཞེས་བྱུང༌། དེ་
ཡང་སྔར་གྱི་ཐལ་འགྱུར་ལྟ་བུ་ལ་གསལ་བ་ཕྱི་མ་དབང་བཙན་པས་
གཟུགས་ཀྱིས་རྩོད་གཞི་དངོས་པོ་ཡིན་པར་ཐལ། མི་རྟག་པ་ཡིན་
པར་ཐལ། བྱས་པས་གསལ་བ། སྐད་ཅིག་མས་རྟགས་བྱས་པས་
ཁྱབ་པའང་དེ་ལྟར་རྩིའོ། ། གཉིས་པ་ཆོས་ཅན་དང་གསལ་བ་ལྷན་
ཅིག་སྦྱར་བའི་ཚུལ་ལ་བཞི་ལས། དང་བོ་ཆོས་ཅན་དང་གསལ་བ་
གཉིས་ཀ་སྔ་བཙན་ནི། ལྷན་ཅིག་སྦྱར་བའི་རྩི་ཚུལ་ནི། །ཆོས་ཅན་



378
གནའ་དཔེ་གཅེས་བསྡུས་དཔེ་ཚོགས།
གསལ་བ་གཉིས་ཀ་ཡང༌། ། དུ་མ་བརྩེགས་པར་གྱུར་པ་ན། ། ཆོས་
ཅན་སྔ་བཙན་གཞན་རྣམས་དང༌། ། གསལ་བ་དང་བོའི་ཚུལ་གསལ་
བ། ། ལྷག་མ་རྟགས་ལ་སྦྱར་ནས་སུ། ། རྩི་བ་ཆོས་ ཅན་གསལ་བ་་་
གཉིས། །སྔ་བཙན་གྱི་ནི་ལུགས་སུ་བཤད། ། ཅེས་བྱུང༌། དེ་ཡང་
དཔེར་ན། གཟུགས་ཆོས་ཅན། སྒྲ་ཆོས་ཅན། དྲི་ཆོས་ཅན།
ཡོད་པར་ཐལ། ཤེས་བྱ་ཡིན་པར་ཐལ། གཞལ་བྱ་ཡིན་པར་ཐལ།
གཞི་གྲུབ་པའི་ཕྱིར། ཞེས་པའི་ ཐལ་འགྱུར་ལྟ་བུ་ཆོས་ཅན་སྔ་མ་
དང་གསལ་བ་སྔ་མ་དབང་བཙན་བྱས་ཏེ་ལྷག་མ་རྣམས་གསལ་བ་
དང་རྟགས་ལ་སྦྱར་ན་རྩིས་པས་གཟུགས་ཀྱིས་རྩོད་གཞི། སྒྲ་ཆོས་
ཅན། དྲི་ཆོས་ཅན། ཡོད་པས་གསལ་བ་ཤེས་བྱ་ཡིན་པར་ཐལ།
གཞལ་བྱ་ཡིན་པར་ཐལ། གཞི་གྲུབ་ཀྱིས་རྟགས་བྱས་པ་ནི་གཉིས་ཀ་
སྔ་བཙན་གྱི་ལུགས་སུ་བཤད་དོ། །གཉིས་པ་གཉིས་ཀ་བར་བཙན་ནི།
གཉིས་པ་བར་ བཙན་འདི་ལྟ་ སྟེ། ། བར་བཙན་ཆོས་ ཅན་ལྷག་མ་་་
དང༌། །གསལ་བ་བར་ཚུལ་གསལ་བར་སྦྱར། །ལྷག་མ་རྟགས་ལ་སྦྱར་
ནས་སུ། ། བརྩི་བ་ཆོས་ ཅན་གསལ་བ་གཉིས། ། བར་བཙན་ གྱི་ནི་
ལུགས་སུ་བཤད། །ཅེས་བྱུང་། སྔར་གྱི་ཐལ་འགྱུར་དེ་ལ་ཆོས་ཅན་
དང་གསལ་བ་གཉིས་ཀ་བར་བཙན་བྱས་པས། གཟུགས་ཆོས་ཅན།
སྒྲས་རྩོད་གཞི། དྲི་ཆོས་ཅན། ཡོད་པར་ཐལ། ཤེས་བྱས་་་་་
གསལ་བ་གཞལ་བྱ་ཡིན་པར་ཐལ་གཞི་གྲུབ་ཀྱིས་རྟགས་བྱེད་དགོས་
སོ། །གསུམ་པ་ཕྱི་བཙན་ནི། གསུམ་པ་ཕྱི་བཙན་འདི་ལྟ་སྟེ། །ཆོས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 379
ཅན་གསལ་བ་གཉིས་ཀ་ཡང་། །དུ་མ་བརྩེགས་པར་གྱུར་པའི་ཚེ། །
ཆོས་ཅན་ཕྱི་བཙན་གསལ་བ་ཡང་། ། ཕྱི་བཙན་བྱས་ཏེ་བརྩི་བ་ནི། །
གཉིས་ཀ་ཕྱི་བཙན་དབང་དུ་བྱས། །ཞེས་བྱུང་། དེ་ཡང་སྔར་གྱི་
ཐལ་འགྱུར་དེ་ལ་གཉིས་ཀ་ཕྱི་བཙན་བྱས་པས། གཟུགས་ཆོས་་་
ཅན། །སྒྲ་ཆོས་ཅན། དྲིས་རྩོད་གཞི། ཡོད་པར་ཐལ། ཤེས་བྱ་
ཡིན་པར་ཐལ། གཞལ་བྱས་གསལ་བ་གཞི་གྲུབ་ཀྱིས་རྟགས་བྱས་པ་
ཡིན་ནོ། ། བཞི་བ་དེ་དག་གིས་མཚོན་དོན་ནི། དེས་མཚོན་ཆོས་
ཅན་སྔ་བཙན་དང་། །གསལ་བ་བར་བཙན་ཕྱི་བཙན་སོགས། །གང་
འོས་རིགས་པས་ཤེས་པར་བྱ། ། ཞེས་བྱུང་། གཉིས་ཀ་སྔ་བཙན་
སོགས་ཀྱིས་མཚོན་ནས་སྔར་གྱི་ཐལ་འགྱུར་དེ་གཟུགས་ཀྱིས་རྩོད་གཞི།
སྒྲ་ཆོས་ཅན། དྲི་ཆོས་ཅན། ཡོད་པར་ཐལ། ཤེས་བྱས་གསལ་
བ་གཞལ་བྱ་ཡིན་པར་ཐལ། གཞི་གྲུབ་ཀྱིས་རྟགས་བྱས་ཚེ་ཆོས་ཅན་
སྔ་བཙན་གསལ་བ་བར་བཙན་དང་། དེ་ལ་གཞལ་བྱ་ཡང་གསལ་
བར་བསྡུས་ཚེ་གསལ་བ་ཕྱི་བཙན་བྱེད་པ་སོགས་ཆོས་ཅན་སྔ་ཕྱི་བར་
གསུམ་དང༌། གསལ་བ་སྔ་ཕྱི་བར་གསུམ་དབང་བཙན་པ་སྤེལ་ཏེ་
སྦྱར་ཚུལ་དང་དེ་དག་ལ་ཁྱབ་པ་སྒོ་བརྒྱད་ཀྱི་གང་ངེས་སོགས་རིགས་
པས་དཔྱད་དེ་ཤེས་པར་བྱའོ། ། དེའི་མཐའ་ཅུང་ཟད་དཔྱད་པ་ལ།
ཁ་ཅིག་ན་རེ། གཟུགས་ཆོས་ཅན། སྒྲ་ཆོས་ཅན། དྲི་ཆོས་ཅན།
ཡོད་པར་ཐལ། ཡོད་པའི་ཕྱིར། ཞེས་པའི་ཐལ་འགྱུར་འདི་
གཟུགས་ཀྱིས་རྩོད་གཞི་བྱས་པའི་ཐལ་འགྱུར་མ་ཡིན་པར་ཐལ། དེ་



38) ་ གནའ་དཔེ་གཅེས་བསྡུས་དཔེ་ཚོགས།
གཟུགས་ཆོས་ཅན། སྒྲས་རྩོད་གཞི་བྱས་པའི་ཐལ་འགྱུར་ཡིན་པའི་
ཕྱིར། དེར་ཐལ། ཆོས་ཅན་བར་བཙན་གྱི་དབང་དུ་བྱས་ན་དེ་
ཡིན་པའི་ཕྱིར་ན་མ་ཁྱབ་སྟེ། སྤྱིར་ཆོས་ཅན་སྔ་བཙན་དང་བསལ་
བ་བར་བཙན་དང་རྟགས་ཕྱི་བཙན་བྱེད་དགོས་པ་ཀུན་མཁྱེན་བླ་མ་
ཡབ་སྲས་ཀྱིས་དགོངས་པ་ཡིན་པའི་ཕྱིར། ཡང་ཁོ་ན་རེ། དེ་
གཟུགས་ཆོས་ཅན། སྒྲས་རྩོད་གཞི་བྱས་པའི་ཐལ་འགྱུར་ཡིན་པར་
ཐལ། གཟུགས་ཆོས་ཅན། སྒྲས་རྩོད་གཞི་བྱས་པའི་ཐལ་འགྱུར་
ཡོད་པའི་ཕྱིར་ན་མ་ཁྱབ་སྟེ། ཆོས་ཅན་བར་བཙན་གྱི་དབང་དུ་
བྱས་ ན། གཟུགས་ ཆོས་ ཅན། སྒྲ་ཆོས་ ཅན། དྲི་ ཆོས་ ཅན།
ཡོད་པར་ཐལ། ཡོད་པའི་ཕྱིར། ཞེས་པའི་ཐལ་འགྱུར་དེ་ཡིན་
པའི་ཕྱིར་དེ་བཞིན་དུ་གཟུགས་ཆོས་ཅན། སྒྲ་ཆོས་ཅན། དྲིས་
རྩོད་གཞི་བྱས་པའི་ཐལ་འགྱུར་ལ་ཆོས་ཅན་ཕྱི་བཙན་གྱི་དབང་དུ་
བྱས་ན་ཞེས་སྦྱོར་དགོས་པ་སོགས་ཆོས་ཅན་དུ་མ་སྤུངས་པའི་ཐལ་
འགྱུར་ གཞན་དང་གསལ་སྲུང་གི་ ཐལ་འགྱུར་ལ་ཡང་ཤེས་པར་་་་་
བྱའོ། ། དེ་ལ་ཁོ་ན་རེ། དེ་མི་འཐད་པར་ཐལ། དེ་འདྲའི་ཐལ་
འགྱུར་དེ་ཆོས་ཅན་བར་བཙན་གྱི་དབང་དུ་བྱས་ན་གཟུགས་ཀྱིས་རྩོད་
གཞི་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། ཆོས་ཅན་
བར་བཙན་གྱི་དབང་དུ་བྱས་ན་གཟུགས་ཀྱིས་རྩོད་གཞི། སྒྲ་ཆོས་
ཅན། དྲི་ཆོས་ཅན། ཡོད་པས་གསལ་བ་ཡོད་པས་རྟགས་བྱས་
པའི་ཐལ་འགྱུར་ཡོད་པའི་ཕྱིར་ཟེར་ན་རྟགས་མ་གྲུབ་ཟེར་དགོས་ལ།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 381
ཆོས་ཅན་བར་བཙན་གྱི་དབང་དུ་བྱས་ན་གཟུགས་ཆོས་ཅན། ཁྱོད་
ཀྱིས་རྩོད་གཞི་བྱས་པའི་ཐལ་འགྱུར་ཡོད་པར་ཐལ། ཁྱོད་བདག་
མེད་ཡིན་པའི་ཕྱིར་ཟེར་ན། རྩོད་གཞི་སྐྱོན་ཅན་གྱི་ལན་འདེབས་
དགོས་ཏེ། དེའི་ན་སྒྲ་ཚིག་སྐྱོན་དུ་སོང་བའི་ཕྱིར། ཡང་ཁོ་ན་རེ།
གཟུགས་ཆོས་ཅན། སྒྲས་རྩོད་གཞི། དྲི་ཆོས་ཅན། རོ་ཆོས་
ཅན། རེག་བྱ་ཆོས་ཅན། ཡོད་པས་གསལ་བ་ཡོད་པས་རྟགས་
བྱས་པའི་ཐལ་འགྱུར་མེད་པར་ཐལ། དེ་ཆོས་ཅན་སྔ་བཙན་སོགས་
གང་གི་དབང་དུ་བྱས་པ་མ་ཡིན་པའི་ཕྱིར་ཟེར་ན། དེ་འདྲ་དེ་ཡང་
ཆོས་ཅན་བར་བཙན་གྱི་དབང་དུ་བྱས་ཟེར་ཆོག་གམ་སྙམ་སྟེ། དེ་
ལ་ཆོས་ཅན་གྱི་སྒྲ་སྔ་ཕྱི་གཉིས་བར་བ་གསུམ་དང་ལྔ་ཡོད་ཟེར་དགོས་
པའི་ཕྱིར། སྤྱིར་ཆོས་ཅན་གྱི་སྒྲ་ལྔ་སྦྱར་ཚེ་བར་བཙན་ལ་གསུམ་པ་
ཡན་ཆོས་ཅན་ལ་སྦྱར་བ་རྩ་བ་ལྟར་ཡིན་ཀྱང་རྒོལ་བའི་བརྗོད་འདོད་
ཀྱི་དབང་གིས་གཉིས་པ་ཡན་དང་བཞི་བ་ཡན་ཆོས་ཅན་ལ་སྦྱར་བའི་
བར་ བཙན་ ཀྱང་ ཡོང་ ཆོག་ སྟེ། བསྡུས་ གྲྭའི་ རྣམ་ གཞག་ ལས།
གཙོ་བོ་རྒོལ་པའི་འདོད་པས་གང་འདོད་གཙོ་བོས་མཐའ་གཅིག་ཏུ་མ་
ངེས་ཏེ། རྒོལ་བས་ཆོས་ཅན་གསུམ་བརྩེགས་འདོད་ནས་སྦྱར་ན་
གསུམ་ རྩོད་ གཞིར་ དགོས་ པའི་ ཕྱིར། ཞེས་ གསུངས་ པའི་ ཕྱིར།
དེས་ན་སྔར་གྱི་དེ་ལ་ཆོས་ཅན་གཉིས་ཙམ་དང་ར་བཙན་པའི་དབང་
དུ་བྱས་ན། གཟུགས་ཆོས་ཅན། སྒྲ་ཆོས་ཅན། དྲི་ཆོས་ཅན།
རོ་ཆོས་ཅན། རེག་བྱ་ཆོས་ཅན། ཡོད་པར་ཐལ། ཡོད་པའི་



382
གནའ་དཔེ་གཅེས་བསྡུས་དཔེ་ཚོགས།
ཕྱིར། ཞེས་པའི་ཐལ་འགྱུར་ཆོས་ཅན་ཟེར་དགོས་པ་བཞིན་གཞན་
ལ་རིགས་འདྲ། འགའ་ཞིག་གིས་དེ་འདྲའི་ཐལ་འགྱུར་གྱི་ངོ་བོར་
གྱུར་པའི་གཟུགས་ཆོས་ཅན། སྒྲས་རྩོད་གཞི་བྱས་པའི་ཐལ་འགྱུར་
ཆོས་ཅན་ཟེར་བ་མི་འཐད་དེ། དེའི་རྩོད་གཞི་བྱས་པའི་ཐལ་འགྱུར་
ཡིན་ན། ཡོད་པས་རྟགས་བྱས་པའི་ཐལ་འགྱུར་ཡིན་པས་མ་ཁྱབ་
པའི་ཕྱིར་དང་། དེ་འདྲའི་ཐལ་འགྱུར་གྱི་ངོ་བོར་གྱུར་པའི་གཟུགས་
ཆོས་ཅན། སྒྲས་རྩོད་གཞི་བྱས་ པའི་ ཐལ་འགྱུར་ཏེ། གཟུགས་
ཆོས་ཅན། སྒྲས་རྩོད་གཞི་བྱས་པའི་ཐལ་འགྱུར་མ་ཡིན་པའི་ཕྱིར་ཏེ།
དེ་འདྲའི་ ཐལ་འགྱུར་གྱི་ངོ་བོར་གྱུར་པའི་གཟུགས་ གཟུགས་དང་་་་
གཅིག་མ་ཡིན་པའི་ཕྱིར། ཁོ་ན་རེ། སྒྲ་ཆོས་ཅན། ཤེས་བྱ་ཆོས་
ཅན། ཡོད་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་
འགྱུར་འདི་ཆོས་ཅན་སྔ་བཙན་གྱི་ཐལ་འགྱུར་མ་ཡིན་པར་ཐལ། དེ་
ཆོས་ཅན་བར་བཙན་གྱི་ཐལ་འགྱུར་ཡིན་པའི་ཕྱིར་ཏེ། སྔར་གྱི་
བསྡུས་གྲྭའི་རྣམ་གཞག་གི་ལུང་དེའི་ཕྱིར། དེ་གོ་ཚུལ་དབང་གིས་
གཉིས་ཀ་ཡོད་བྱས་ཀྱང་ཆོག་གམ་སྙམ་མོ། ། ཡང་དེ་འདྲའི་ ཐལ་་་
འགྱུར་ཆོས་ཅན། ཆོས་ཅན་དུ་མ་སྤུངས་པའི་ཐལ་འགྱུར་མ་ཡིན་
པར་ ཐལ། ཁྱོད་ ཀྱི་ ཆོས་ ཅན་ དུ་ མ་ མེད་ པའི་ ཕྱིར་ ན་ མ་ ཁྱབ།
རྟགས་གྲུབ་སྟེ། ཁྱོད་ཀྱི་ཆོས་ཅན་ལ་སྒྲ་གཅིག་པུ་ལས་མི་འཇོག་
པའི་ཕྱིར། ། དེ་བཞིན་དུ་གསལ་ སྤུངས་རྟགས་སྤུངས་སོགས་གང་
ལའང་གསལ་བ་དང་རྟགས་རེ་རེ་ལས་དུ་མ་ཡོད་པར་ཁས་བླངས་མི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 383
རུང་བའི་ཕྱིར། དེར་ཐལ། དངོས་པོ་ཡིན་པར་ཐལ། མི་རྟག་
པ་ཡིན་པའི་ཕྱིར། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་
གྱི་རྟགས་ལ་མི་རྟག་པ་ཡིན་པའི་ཕྱིར། བྱས་པ་གཅིག་པུ་འཇོག་གི་
མི་རྟག་པ་དང་བྱས་པ་གང་ཡང་དེའི་རྟགས་མ་ཡིན་པའི་ཕྱིར། འོ་
ན། ཆོས་ཅན་དང་གསལ་བ་སྦུབས་འཚང་གི་ཐལ་འགྱུར་ལ་ཆོས་
ཅན་དང་གསལ་བ་གསུམ་སོགས་བྱུང་བ་མེད་པར་ཐལ། འདོད་
པའི་ཕྱིར། འདོད་ན། བསྡུས་གཞུང་ཀུན་དང་འགལ་ལོ་ཞེ་ན།
དེ་ནི་ཆོས་ཅན་དང་ཐལ་བའི་སྒྲ་གསུམ་སོགས་བྱུང་བའི་དོན་ཡིན་གྱི་
ཆོས་ཅན་དང་ཐལ་བ་གསུམ་ཡོད་པའི་དོན་མ་ཡིན་པའི་ཕྱིར། མ་
གྲུབ་ན། ཆོས་ཅན་སྦུབས་འཚང་གི་ཐལ་འགྱུར་ཡིན་ན། ཁྱོད་ཀྱི་
ཆོས་ཅན་ཡོད་པས་ཁྱབ་པར་ཐལ་ལོ། །རང་ལུགས་ལ་དངོས་པོ་ཡིན་
པར་ཐལ། དངོས་པོ་ཡིན་ན། གང་དྲན་དྲན་ཡིན་པས་ཁྱབ་བྱས་
པ་ལ། དངོས་པོ་ཡིན་པར་ཐལ། དངོས་པོ་ཆོས་ཅན། ཁྱོད་
ཡིན་ན། གང་དྲན་དྲན་ཡིན་པས་མ་ཁྱབ་པར་ཐལ། ཁྱོད་ཡོད་པ་
དང་ཡིན་ཁྱབ་མཉམ་ཡིན་པའི་ཕྱིར་ན་མ་ཁྱབ། ཡང་དེ་ཆོས་ཅན།
ཡོད་པ་དང་ཡིན་ཁྱབ་མཉམ་མ་ཡིན་པར་ཐལ། ཁྱོད་ཀ་བུམ་གཉིས་
དང་ཡིན་ཁྱབ་མཉམ་ཡིན་པའི་ཕྱིར་ན་ཡང་མ་ཁྱབ། མ་གྲུབ་ན།
དངོས་པོ་ཡིན་པར་ཐལ། དངོས་པོ་ཆོས་ཅན། དེར་ཐལ། ཀ་
བུམ་གཉིས་ཡིན་ན། ཁྱོད་ཡིན་པས་ཁྱབ། ཁྱོད་ཡིན་ན། ཀ་
བུམ་གཉིས་ཡིན་པས་ཁྱབ་པའི་ཕྱིར། རྟགས་གཉིས་པ་ལ་བུམ་པ་



384
གནའ་དཔེ་གཅེས་བསྡུས་དཔེ་ཚོགས།
ཆོས་ཅན། ཀ་བུམ་གཉིས་ཡིན་པར་ཐལ། དངོས་པོ་ཡིན་པར་
ཐལ། དངོས་པོ་ཡིན་པའི་ཕྱིར་ཟེར་ན་འདོད་ལན་ཐེབས་པ་ཡིན་ཏེ།
དེ་ལ་འདོད་ལན་བཏབ་པས་ཀ་བུམ་གཉིས་ཡིན་པར་ཐལ། དངོས་
པོ་ཡིན་པར་འདོད་ཅེས་རྩི་རིགས་པ་ཡིན་པའི་ཕྱིར་ཏེ། སྤྱིར་གསལ་
བ་བར་བཙན་ཡིན་པའི་ཕྱིར་དང༌། དེའི་རྩི་ཚུལ་སྔར་བཤད་ཟིན་
པ་དེའི་ཕྱིར། ཡང་དེ་ལ་བུམ་པ་ཆོས་ཅན། དངོས་པོ་ཡིན་པར་
ཐལ། དངོས་པོ་དང་ཡིན་ཁྱབ་མཉམ་ཡིན་པར་ཐལ། དངོས་པོ་
ཡིན་པར་ཐལ། དངོས་པོ་ཁྱོད་དང་ཡིན་ཁྱབ་མཉམ་ཡིན་པའི་ཕྱིར་
ཟེར་བ་ལ་ཁྱབ་མེད་ཀྱི་ལན་འདེབས་དགོས་ཀྱི་གསལ་བ་ལ་འདོད་
ལན་མི་ཐེབས་ཏེ། དེ་ལ་རྩོད་གཞི་ཆད་ནས་འདོད་ལན་བྱེད་དགོས་
ལ་ཁྱོད་སྒྲ་སྦྱར་ན་བུམ་པ་དངོས་པོ་ཡིན་པར་ཐལ། དངོས་པོ་དང་
ཡིན་ཁྱབ་མཉམ་ཡིན་པར་འདོད་ཅེས་རྩི་དགོས་ལ་བུམ་པ་དངོས་པོ་
ཡིན་པར་ཐལ། དངོས་པོ་དང་ཡིན་ཁྱབ་མཉམ་མ་ཡིན་པའི་ཕྱིར།
དེར་ཐལ། དངོས་པོ་ཡིན་ན། བུམ་པ་དངོས་པོ་ཡིན་པར་ཐལ།
ཡིན་པས་མ་ཁྱབ་པའི་ཕྱིར། ཁོ་ན་རེ། . དེའི་ཁྱབ་པ་རྩི་ཚེ་དངོས་
པོ་ཡིན་པར་ཐལ། དངོས་པོ་ཡིན་ན། བུམ་པ་ཡིན་པས་ཁྱབ་པ་རྩི་
ཟེར་ན། འོ་ན། བུམ་པ་བདག་མེད་བདག་མེད་དང་ཡིན་ཁྱབ་
མཉམ་མ་ཡིན་པར་ཐལ་ལོ། །རྩ་བའི་ཁྱབ་པ་ལ་ཁོ་ན་རེ། ཡོད་པར་
ཐལ། རྟག་པ་ཡིན་པར་ཐལ་ཆོས་ཅན། ཁྱོད་གང་དྲན་དྲན་ཡིན་
པར་ཐལ། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 385
ཟེར་ན། འདོད་ལན་ཐེབས་པ་ཡིན་ཏེ། དེ་ལ་འདོད་ལན་བཏབ་
པས་ཡོད་པར་ཐལ། རྟག་པ་ཡིན་པར་ཐལ། གང་དྲན་དྲན་ཡིན་
པར་ཐལ། དངོས་པོ་ཡིན་པར་འདོད་ཅེས་རྩི་རིགས་པ་ཡིན་པའི་
ཕྱིར། དེ་ལ་འོ་ན། ཡོད་པར་ཐལ། རྟག་པ་ཡིན་པར་ཐལ།
གང་དྲན་དྲན་ཡིན་པར་ཐལ། དངོས་པོ་ཡིན་པར་ཐལ། རྩི་ཚུལ་
དེའི་ཕྱིར་ཟེར་ན། རྟགས་མ་གྲུབ་ཀྱི་ལན་ཐེབས་པ་ཡིན་ཏེ། དེ་ལ་
རྟགས་མ་གྲུབ་ཀྱི་ལན་བཏབ་པས་དངོས་པོ་ཡིན་པར་ཐལ། རྩི་ཚུལ་
དེ་ཡིན་པར་རྟགས་མ་གྲུབ་ཅེས་རྩི་དགོས་པའི་ཕྱིར། དེར་ཐལ།
ཐལ་ངག་བཞི་དང་ཕྱིར་སྒྲ་གཅིག་དང་ལྔ་བོ་དེ་བྱུང་བའི་ཚེ་ཐལ་ངག་
དང་བོ་གསུམ་གསལ་བ་དང༌། ཕྱི་མ་གཅིག་རྟགས་ལ་སྦྱོར་དགོས་
པ་སྔར་བཤད་ཟིན་པ་ལྟར་ཡིན་པའི་ཕྱིར། ཁ་ཅིག་ན་རེ། རྟགས་
སྔ་བཙན་སོགས་གསུམ་མི་རུང་བར་ཐལ། རྩ་ཚིག་འདིར་མ་་་་་
གསུངས་པའི་ཕྱིར་ཟེར་ན་མ་ཁྱབ་སྟེ། འདིར་མ་གསུངས་པ་སྦུབས་
འཚང་ མ་ ཡིན་ པའི་ རྟགས་ སྤུངས་ ཀྱི་ དབང༌ དུ་ བྱས་ པའི་ ཕྱིར་ ཏེ།
བསྡུས་གཞུང་རྣམས་ལས་ རྟགས་ སྤུངས་དང་སྦུབས་འཚང་གི་ ཐལ་
འགྱུར་ སོ་ སོར་ གསུངས་ པའི་ ཕྱིར། རྩ་ བར་ འདོད་ མི་ ནུས་ ཏེ།
བསྡུས་གྲྭའི་རྣམ་གཞག་ལས། འདིར་ཐལ་འགྱུར་སྦུབས་འཚང་ལ་
ཆོས་ཅན་སྔ་བཙན་ཕྱི་བཙན་བར་བཙན་གསུམ་དེ་བཞིན་དུ་གསལ་
བའི་ཐལ་ཆོས་སྔ་བཙན་ཕྱི་བཙན་བར་བཙན་གསུམ་དང་། རྟགས་
སྔ་བཙན་ཕྱི་བཙན་བར་བཙན་གསུམ་གསུམ་བྱུང་བའི་ཞེས་གསུངས་



386
གནའ་དཔེ་གཅེས་བསྡུས་དཔེ་ཚོགས།
པའི་ཕྱིར། འོ་ན་དེ་གསུམ་འཇོག་ཚུལ་གང་ཞེ་ན་ཡོད་དེ། སྒྲ་ཆོས་
ཅན། དངོས་ པོ་ ཡིན་ པར་ ཐལ། དངོས་ པོ་ ཡིན་ པའི་ ཕྱིར།
ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་
པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། གཞི་
གྲུབ་པའི་ཕྱིར། ཞེས་པའི་ཐལ་འགྱུར་དེ་ལ་གསུམ་ཡོད་པའི་ཕྱིར།
དེར་ཐལ། དེ་འདྲའི་ཐལ་འགྱུར་དེ་རྟགས་སྔ་བཙན་བྱས་ན་སྒྲས་
རྩོད་གཞི། དངོས་པོས་གསལ་བ་དངོས་པོ་ཡིན་པའི་ཕྱིར། ཞེས་
པ་མན་གྱིས་རྟགས་བྱས་པས་སྒྲུབས་འཚང་མིན་ལ། རྟགས་བར་
བཙན་བྱས་ན་སྒྲ་ཆོས་ཅན། དངོས་པོ་ཡིན་པར་ཐལ། དངོས་པོ་
ཡིན་པའི་ཕྱིར། ཞེས་པའི་ཐལ་འགྱུར་གྱི་རྟགས་གྲུབ་པས་གསལ་བ་
བདག་མེད་ཡིན་པའི་ཕྱིར། ཞེས་པ་མན་ཆད་ཀྱིས་རྟགས་བྱས་པས་
ཆོས་ཅན་སྦུབས་འཚང་གི་ཐལ་འགྱུར་དང་རྟགས་ཕྱི་བཙན་བྱས་ན་སྒྲ་
ཆོས་ཅན་ཁྱབ་པ་ཡོད་པས་གསལ་བ་གཞི་གྲུབ་ཀྱིས་རྟགས་བྱས་པས་
དེ་ཡང་ཆོས་ཅན་སྦུབས་འཚང་ཁོ་ན་ཡིན་པས་གསུམ་བྱས་པའི་ཕྱིར།
རྟགས་དང་བོ་མ་གྲུབ་ན། རྩོད་གཞི་རྟགས་གསལ་དེ་ལྟར་བྱས་པའི་
ཐལ་འགྱུར་དེ་རྟགས་སྔ་བཙན་གྱི་ཐལ་འགྱུར་ཡིན་པར་ཐལ། རྩོད་
གཞི་རྟགས་གསལ་དེ་ ལྟར་བྱས་པའི་ ཐལ་འགྱུར་ཡོད་པ་གང་ཞིག་
དེ་རྟགས་སྔ་བཙན་ལས་འོས་མེད་པའི་ཕྱིར། རྟགས་དང་བོ་མ་གྲུབ་
ན། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་གྱི་རྟགས་
གྲུབ་པར་ཐལ། བདག་མེད་ཡིན་པའི་ཕྱིར། ཞེས་པའི་ཐལ་་་་་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 387
འགྱུར་ལ་ཁྱབ་པ་ཡོད་པར་ཐལ། གཞི་གྲུབ་ཆོས་ཅན། སྒྲས་རྩོད་
གཞི། དངོས་པོས་གསལ་བ། ཁྱོད་ཀྱིས་རྟགས་བྱས་པའི་ ཐལ་
འགྱུར་ཡོད་པར་ཐལ། ཁྱོད་བདག་མེད་ཡིན་པའི་ཕྱིར། གཉིས་
པ་མ་གྲུབ་ན། དེ་འདྲའི་ཐལ་འགྱུར་དེ་རྟགས་ཕྱི་བཙན་གྱི་ཐལ་
འགྱུར་ཡིན་པར་ཐལ། འདོད་པའི་ཕྱིར། འདོད་ན། དེ་གཞི་
གྲུབ་གྱིས་རྟགས་བྱས་པའི་ཐལ་འགྱུར་ཡིན་པར་ཐལ་ལོ། ། རྩ་རྟགས་
གཉིས་པ་གྲུབ་སྟེ། རྟགས་གསལ་དེ་ལྟར་བྱས་པའི་ཆོས་ཅན་སྦུབས་
འཚང་གི་ཐལ་འགྱུར་ཡོད་པ་གང་ཞིག དེ་རྟགས་བར་བཙན་དུ་
འཇོགས་དགོས་པའི་ཕྱིར། དང་བོ་མ་གྲུབ་ན། དེ་ཡོད་པར་ཐལ།
སྒྲ་ཆོས་ཅན། དངོས་བོ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་པའི་ ཐལ་འགྱུར་གྱི་རྟགས་གྲུབ་པས་གསལ་བ་བྱས་པའི་ ཐལ་
འགྱུར་ཡོད་པ་གང་ཞིག བདག་མེད་ཡིན་པའི་ཕྱིར། ཞེས་པའི་
ཐལ་འགྱུར་ལ་ཁྱབ་པ་ཡོད་པར་ཐལ། གཞི་གྲུབ་ཀྱིས་རྟགས་བྱས་
པའི་ཐལ་འགྱུར་ཡང་ཡོད། རྟགས་གསལ་དེ་ལྟར་བྱས་པ་ཆོས་ཅན་
སྦུབས་འཚང་ཡང་ཡིན་ལས། ཐལ་འགྱུར་བཀོད་པ་ལ་བཞིར་དབྱེ་
བ་མི་འཐད་པར་ཐལ། ཞེས་པ་ནས་དཔྱོད་པ་འཁྲུལ་བའི་ཕྱིར།
ཞེས་ཐལ་འགྱུར་ལ་བཞིར་དབྱེ་ན་རང་རྒྱུད་ལ་བཞིར་དབྱེ་དགོས་པ་
སོགས་དང༌། ལན་ལ་བཞིར་ངེས་པས་མ་གྲུབ་པ་ལ་ཁྱབ་པ་མ་གྲུབ་
པ་བཞག་པ་ ལྷག་ཅིང༌། ཁྱབ་པ་འགལ་བའི་ཐལ་འགྱུར་ཆད་པ་
དང་རྟགས་མ་གྲུབ་པར་ངེས་ནས། ཁྱབ་པ་ཡོད་མེད་དཔྱོད་པ་



388
གནའ་དཔེ་གཅེས་བསྡུས་དཔེ་ཚོགས།
འཁྲུལ་ཞེས་བཀག་ལ་རང་ལུགས་ལན་བྱེད་ཚུལ་སྒོས་དབྱེ་བ་མ་བྱས་
པར་བཀོད་ཚོད་ཀྱི་སྒོ་ནས་བཞག་པས་མི་འཐད་པ་མིན་ནོ། །རྣམ་
ངེས་ལས། མ་ཚང་སོགས་བརྗོད་སུན་འབྱིན་ཡིན། ། དེར་སྣང་བ་
ནི་ལྟག་ཆོད་དོ། ། ཞེས་སོགས་ལ་བརྟེན་ནས། སྡེ་བདུན་ཡིད་ཀྱི་
མུན་སེལ་ལས། སུན་འབྱིན་ཡང་དག་གི་མཚན་ཉིད། སྐྱོན་ལས་
སྐྱོན་དུ་བརྗོད་པས་སྐྱོན་ཅན་གོ་ནུས་པའི་ངག དབྱེ་ན་རང་རྒྱུད་ཀྱི་
སུན་འབྱིན་ཡང་དག་དང༌། ཐལ་འགྱུར་གྱི་སུན་འབྱིན་ཡང་དག་
གཉིས་ཞེས་དང༌། རྣམ་ངེས་དར་ཊིཀ་ལས། རྒོལ་བས་སྒྲུབ་བྱེད་
ཡང་དག་འགོད་པར་ཁས་བླངས་ནས་དོན་སྐྱོན་ཞུགས་པ་དང་ཁྱབ་པ་
སོགས་བརྗོད་པ་མ་ཚང་བ་དང་ལྷག་པ་བརྗོད་པ་ལ་ཕྱིར་རྒོལ་གྱིས་
ཁྱབ་པ་མ་ཚང་བ་སོགས་ཀྱི་ཉེས་པ་སྐབས་དང་འཚམས་པར་བརྗོད་
པའི་ངག་ཆོས་ཅན། སུན་འབྱིན་མ་ངེས་ཏེ། ཞེས་དང༌། ཚིག་
གསལ་ལས་ཀྱང་། སྒྲ་རྣམས་ནི་སྨྲ་བ་བོའི་བསམ་པ་ཙམ་སྟོན་གྱི།
དབྱུག་པ་ ཐོགས་པས་དབང་མེད་བྱེད་པ་ལྟར་མ་ཡིན། ཞེས་་་་་་་
གསུངས་པའི་ཕྱིར། དེ་ལ་འོ་ན། སྒྲ་ཆོས་ཅན། དངོས་པོ་ཡིན་
པར་ཐལ། བྱས་ པ་ཡིན་པའི་ཕྱིར། མི་རྟག་པ་ཡིན་པའི་ཕྱིར།
གཟུགས་ཡིན་པའི་ཕྱིར། ཞེས་པའི་ཐལ་འགྱུར་འདི་ཡང་རྟགས་སྔ་
བཙན་གྱི་ཐལ་འགྱུར་ཡིན་པར་ཐལ། དེས་ཀྱང་རྟགས་གསལ་ཀྱི་
མཚམས་ཕྱིར་སྒྲ་དང་བོ་ནས་འཛིན་པའི་ཕྱིར་ན་མ་ཁྱབ་སྟེ། དེ་ལ་
ཕྱིར་སྒྲའི་བར་དུ་ཐལ་ངག་མེད་པས་རྟགས་ཀྱི་སྔ་མཚམས་མི་འདྲ་བ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 389
མེད་ལ་ཕྱིར་སྒྲ་ཕྱི་མ་ཡན་ཆད་ཐམས་ཅད་རྟགས་ཀྱི་ནང་དུ་འདུས་
པས་རྟགས་ཕྱི་བཙན་ཟེར་བ་ཡིན་པའི་ཕྱིར། སྔར་གྱི་བསྡུས་གྲྭའི་
རྣམ་གཞག་གི་དོན་ལ། ཁོ་ན་རེ། ཁྱོད་ཀྱིས་གསལ་བ་ཡོད་པས་
ཁྱབ་པར་ཐལ། ཁྱོད་ཀྱིས་གསལ་བ་བྱས་པ་ཡོད་པས་ཁྱབ་པའི་ཕྱིར།
འདོད་ན། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་
ཅན། དེར་ཐལ། དེའི་ཕྱིར་ཟེར་ན། འདོད་ལན་ཐེབས་ཏེ།
དེ་འདྲའི་ཐལ་འགྱུར་གྱི་གསལ་བ་མེད་ཀྱང་། དེ་འདྲའི་ཐལ་འགྱུར་
གྱིས་གསལ་བ་བྱས་པ་ཡོད་ཅེས་ཞིབ་ཆ་འབྱེད་དགོས་པའི་ཕྱིར་ཏེ།
འབྲེལ་སྒྲ་དང༌། བྱེད་ཚིག་གིས་གོ་ཚུལ་མི་འདྲ་བའི་ཕྱིར། ཡང་ཁོ་
ན་རེ། ཐལ་འགྱུར་ཐལ་འགྱུར་ཡིན་པར་ཐལ། བདག་མེད་ཡིན་
ན་ཐལ་འགྱུར་གྱི་རྟགས་གསལ་རྩོད་གཞི་གསུམ་ག་ཡིན་པས་ཁྱབ་པའི་
ཕྱིར་ཟེར་ན། མཐའ་དཔྱོད་ལྟར་ན་མ་ཁྱབ་ཀྱང་། བསྡུས་གྲྭའི་
རྣམ་གཞག་སོགས་ལྟར་ན་འདོད་པ་ཡིན་ཏེ། ཐལ་ངག་ཐལ་ངག་
ཡིན་པའི་ཕྱིར། མ་གྲུབ་ན། ངག་ངག་མ་ཡིན་པར་ཐལ་བ་དང༌།
ཐལ་འགྱུར་དང་སྦྱོར་ངག་འགོད་པ་བོ་དང༌། དེའི་སྔ་རྒོལ་ཕྱི་རྒོལ་
དང་དེ་ ཐོས་པའི་གང་ཟག་མེད་པར་ ཐལ་ པ་སོགས་སོ། ། མཐའ་་་
དཔྱོད་ལྟར་ན་ཐལ་འགྱུར་ཐལ་འགྱུར་ཡིན་ན། ཐལ་འགྱུར་ཡང་
དག་ཐལ་འགྱུར་ཡང་དག་ཡིན་པར་ཐལ་ལ། འོ་ན། སྒྲུབ་བྱེད་
འཕེན་པའི་ ཐལ་འགྱུར་ཡང་དག་སྒྲུབ་བྱེད་འཕེན་པའི་ཐལ་འགྱུར་
ཡང་དག་ཡིན་པར་ཐལ། འདོད་པའི་ཕྱིར། འདོད་ན། མཚན་



390
གནའ་དཔེ་གཅེས་བསྡུས་དཔེ་ཚོགས།
ཉིད་དང་འགལ་ལ། ཡང་ན་ཐལ་འགྱུར་ཡང་དག་ཐལ་འགྱུར་ལྟར་
སྣང་དུ་ཁས་ལེན་དགོས་ལ། དེས་སྦྱོར་བ་ཡང་དག་འགལ་མ་ངེས་
མ་གྲུབ་པ་གསུམ་པོ་གང་རུང་གི་སྦྱོར་བར་འགྱུར་བ་སོགས་སོ། །
བཅུ་གསུམ་པ་སྐོར་འབེབས་ཀྱི་རྣམ་གཞག་ལ་གཉིས། དང་
བོ་ སྐོར་འབེབས་ཀྱི་ངོ་བོ་ནི། སྐོར་འབེབས་རྣམ་བཞག་ཅེས་བྱ་
བ། ། ཐལ་ འགྱུར་ རྟགས་ གསལ་ དོ་ མཉམ་ བརྩེགས། ། ཞེས་ བྱུང་།
དེ་ཡང་རིགས་ལམ་འོད་ཕྲེང་ལས་གསུངས་པ་ལྟར། ཁྱོད་ཡིན་པར་
ཐལ། ཁྱོད་ ཡིན་ པའི་ ཕྱིར། ཞེས་ པའི་ ཐལ་འགྱུར་ཆོས་ ཅན།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་
ཐལ་འགྱུར་ལྟ་བུའི་རྟགས་གསལ་རྩོད་གཞི་གསུམ་ག་བྱས་ཏེ་དོ་མཉམ་
བརྩེགས་པ་ན་རྟགས་གསལ་གང་ལ་ལན་བྱེད་ཚེ་རྩོད་གཞི་དེ་ལན་
གཉིས་སོགས་འབེབས་པས་སྐོར་འབེབས་ཞེས་བྱའོ། །གཉིས་པ་དེ་ལ་
ལན་བྱེད་ཚུལ་དང་། དེ་བསྡུས་ཚན་གཞན་དང་སྤེལ་ཏེ་རྩོད་ཚུལ་
སོགས་ནི། སྔ་ཕྱི་བཙན་པ་འདིར་མི་འཐད། ། རྗེས་འགྲོ་སོགས་
དང་སྤེལ་ཀྱང་རུང༌། ། ལག་ལེན་སློབ་དཔོན་ཞལ་ལ་རག། ཅེས་
བྱུང་། ཁྱོད་ཡིན་པར་ཐལ། ཁྱོད་ཡིན་པའི་ཕྱིར། ཞེས་པའི་
ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་
པའི་ཕྱིར། ཞེས་པའི་ ཐལ་འགྱུར་འདིས་ རྟགས་གསལ་རྩོད་གཞི་
གསུམ་ག་བྱས་ཚེ་ཐལ་འགྱུར་དེ་ལ་སྔ་ཕྱི་བཙན་མི་འཐད་དེ་རྟགས་
གསལ་རྩོད་གཞི་རེ་རེ་བའི་ཐལ་འགྱུར་ཡིན་པའི་ཕྱིར། དེ་འདྲའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 391
ཐལ་འགྱུར་གྱི་རྗེས་ཁྱབ་ངེས་མ་ངེས་རྟགས་གསལ་ཐ་མི་དད་ཀྱི་ཐལ་
འགྱུར་ཡིན་མིན་གསལ་བ་ལ་འདོད་ལན་འདེབས་ཚུལ་སོགས་དང་
སྤེལ་ནས་རྩོད་ཚུལ་གྱི་ལག་ལེན་སློབ་དཔོན་མཁས་པའི་ཞལ་ལས་ཤེས་
དགོས་པས། དེ་ནི་རྗེས་ཁྱབ་ངེས་པའི་ ཐལ་འགྱུར་དང་རྟགས་་་
གསལ་ཐ་མི་དད་ཀྱི་ཐལ་འགྱུར་ཡིན་ཀྱང་གསལ་བ་ལ་འདོད་ལན་མི་
ཐེབས་ཟེར་དགོས། དེ་ལ་རྗེས་ཁྱབ་ངེས་ཏེ། ཁྱོད་ཡིན་པར་ཐལ།
ཁྱོད་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། དངོས་པོ་
ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་
ཡིན་ན། གང་དྲན་དྲན་ཡིན་པས་ཁྱབ་པའི་ཕྱིར། དེ་ལ་འོད་ཕྲེང་
དུ་དངོས་པོ་ཆོས་ཅན་ཐེར་བ་ལ་རྟགས་མ་གྲུབ་ཟེར་དགོས་པ་འོག་ཏུ་
གོང་གི་གསལ་བ་ལ་འདོད་ཟེར་ན་ཞེས་པའི་སྒྲུབ་ཚུལ་གྱིས་ཤེས་ལ།
དེར་མ་ཟད་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་པའི་ཐལ་འགྱུར་དང་གཅིག་ཡིན་ན། གང་དྲན་དྲན་ཡིན་པས་
མ་ཁྱབ་ཀྱི་སྐྱོན་ལ་དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར་ཞེས་པའི་ཐལ་འགྱུར་བཞག་ཆོག་ཀྱང༌། དངོས་པོ་ཡིན་པར་
ཐལ། དངོས་པོ་ ཡིན་པའི་ཕྱིར་ཞེས་ པའི་ ཐལ་འགྱུར་ཆོས་ ཅན།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་
ཐལ་འགྱུར་ཡིན་པར་ཐལ། དངོས་པོ་ཡིན་པར་ཐལ། དངོས་པོ་
ཡིན་པའི་ཕྱིར། ཞེས་པའི་ཐལ་འགྱུར་དང་གཅིག་ཡིན་པའི་ཕྱིར།
ཞེས་པ་ལ་སྦུས་འཚང་བྱས་ནས་རྟགས་མ་གྲུབ་ཟེར་དགོས་པའི་ཕྱིར།



392
གནའ་དཔེ་གཅེས་བསྡུས་དཔེ་ཚོགས།
དེར་ ཐལ། ། བདག་ མེད་ ཡིན་ ན། དངོས་ པོ་ ཡིན་ པར་ ཐལ།
དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་དང་གཅིག་མ་ཡིན་
པས་ཁྱབ་ཀྱང་། དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར་ཞེས་པའི་ཐལ་འགྱུར་དང་གཅིག་ཡིན་ན་བདག་མེད་མ་ཡིན་པས་
མ་ཁྱབ་པའི་ཕྱིར། དེ་ལ་བུམ་པ་ཆོས་ཅན། དངོས་པོ་ཡིན་པར་
ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་བུམ་པ་
ཆོས་ཅན་ཟེར་ན་འགལ་ཁྱབ་ཟེར་དགོས་ཏེ། བདག་མེད་ཡིན་ན།
བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར། ཞེས་པའི་ཐལ་འགྱུར་བུམ་པ་ཆོས་ཅན། དངོས་པོ་ཡིན་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་དང་
གཅིག་ཡིན་པས་ཁྱབ་པའི་ཕྱིར། སྦུབས་འཚང་མ་བྱས་པར་རྩོད་
ཚུལ་ཡང་། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་ པའི་ ཐལ་ འགྱུར་ ཆོས་ ཅན། དངོས་ པོ་ ཡིན་ པར་ ཐལ།
དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་དང་གཅིག་མ་ཡིན་
པར་ཐལ། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་ པའི་ ཐལ་ འགྱུར་ གྱི་ སྤྱི་ ཡིན་ པའི་ ཕྱིར། རྟགས་ གྲུབ་ སྟེ།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་
ཐལ་འགྱུར་དངོས་པོའི་བྱེ་བྲག་ཡིན་པའི་ཕྱིར་ཟེར་བ་དང་། བདག་
མེད་ཡིན་ན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་པའི་ཐལ་འགྱུར་མ་ཡིན་པས་ཁྱབ་པའི་ཕྱིར་ཏེ། བདག་མེད་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 393་
ཡིན་ན། དངོས་པོ་ཐལ་འགྱུར་མ་ཡིན་པས་ཁྱབ་པའི་ཕྱིར་ཟེར་བ་
དག་ལ་འདོད་ལན་ ཕྱེད་དགོས་སོ། ། དེ་འདྲའི་ཐལ་འགྱུར་འདིའི་
རྗེས་ཁྱབ་སློང་ཚུལ་ཡོད་པའི་ཕྱིར། ཞེས་འཕངས་པའི་ཚེ་སློང་ཚུལ་
ནི། ཁྱོད་ཡིན་པར་ཐལ། ཁྱོད་ཡིན་པའི་ཕྱིར། ཞེས་པའི་ཐལ་
འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར། ཞེས་པའི་ཐལ་འགྱུར་ཡིན་པར་ཐལ། ཁྱོད་ཡིན་པར་ཐལ།
ཁྱོད་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། དངོས་པོ་
ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་
ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་པའི་ཐལ་འགྱུར་ཡིན་ན། ཁོ་རང་ཡིན་པས་ཁྱབ་ཅེས་སློང་
དགོས། རྩོད་གཞི་དེ་ཁྱོད་སྒྲའི་ནང་དུ་ཡོད་དགོས་ཏེ། དཔེར་ན།
བུམ་པ་ཆོས་ཅན། ཁྱོད་ ཡིན་ པར་ ཐལ། ཁྱོད་ ཡིན་ པའི་ ཕྱིར།
ཞེས་པའི་ཐལ་འགྱུར་འདིའི་རྗེས་ཁྱབ་སློང་ཚུལ་ཡོད་པའི་ཕྱིར་ཟེར་ན།
བུམ་པ་ཡིན་ན། བུམ་པ་ཡིན་པས་ཁྱབ་པ་ཀློང་དགོས་པ་བཞིན་
ཡིན་པའི་ཕྱིར། དེར་ཐལ། བུམ་པ་ཆོས་ཅན། ཁྱོད་ཡིན་པར་
ཐལ། ཁྱོད་ཡིན་པའི་ཕྱིར། ཞེས་པའི་ཐལ་འགྱུར་འདི་རྟགས་
གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། ཞེས་འཕངས་ཚེ་
བུམ་པ་ཡིན་པར་ཐལ། བུམ་པ་ཡིན་པའི་ཕྱིར། ཞེས་པའི་ཐལ་
འགྱུར་འདི་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་འདོད་
ཅེས་ལན་འདེབས་ལ། བུམ་པ་ཆོས་ཅན། དངོས་པོ་ཡིན་པར་



394
གནའ་དཔེ་གཅེས་བསྡུས་དཔེ་ཚོགས།
ཐལ། དངོས་པོ་ཡིན་པའི་ཕྱིར། ཞེས་པའི་ ཐལ་འགྱུར་འདི་་་་་
རྟགས་གསལ་ ཐ་མི་དད་ཀྱི་ཐལ་འགྱུར་ཡིན་པར་ཐལ། ཞེས་་་་་
འཕངས་ཚེ་བུམ་པ་ཆོས་ཅན། དངོས་པོ་ཡིན་པར་ཐལ། དངོས་
པོ་ཡིན་པའི་ཕྱིར། ཞེས་པའི་ཐལ་འགྱུར་འདི་རྟགས་གསལ་ཐ་མི་
དད་ཀྱི་ཐལ་འགྱུར་ཡིན་པར་འདོད་ཅེས་བས་འཚང་བྱེད་དགོས་པ་
གསལ་བའི་ནང་ན་ཁྱོད་སྒྲ་ཡོད་མེད་ཀྱིས་དབང་གིས་ཡིན་པའི་ཕྱིར།
དེར་ཐལ། རྟགས་གསལ་གང་རུང་གི་ནང་དུ་ཁྱོད་སྒྲ་ཡོད་ན་རྩོད་
གཞི་སྦུབས་ལ་འཚང་མི་རུང་བའི་ཕྱིར་ཏེ། རྭ་སྟོད་བསྡུས་གྲྭ་ལས།
རྩོད་གཞི་ལ་ཁྱོད་ཡོད་མེད་ཅི་ལྟར་ཡིན་ཀྱང་། རྟགས་གསལ་ལ་
ཁྱོད་ཡོད་ན། རྩོད་གཞི་སྦུབས་སུ་མི་འཚང་བ་ཡིན། ཁྱོད་་་་་་
གཤགས་སྦུབས་འཚང་བའི་ལུགས་འཛིན་པ་དེ་ཡང་སློབ་སྐྱེད་ཆུང་
བས། འདིར་ནི་ཁྱོད་གཤགས་སྦུབས་ལ་མི་འཚང་བའི་དབང་དུ་
བྱས་སོ། ། ཞེས་ གསུངས་པའི་ཕྱིར་དང༌། མཐའ་དཔྱོད་དུ་ཡང་།
ཆོས་ཅན་ཞེས་པའི་ཚིག་གི་རྗེས་སུ་ཁྱོད་སྒྲ་གང་ན་ཡོད་པ་ནས་གསལ་
བའི་མཚམས་བཟུང་བའི་ཕྱིར། དེས་ན་དངོས་པོ་ཡིན་པར་ཐལ།
དངོས་བོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་
ཡིན་པར་ཐལ། ཁྱོད་ཡིན་པའི་ཕྱིར། ཞེས་པའི་ཐལ་འགྱུར་ཆོས་
ཅན། དངོས་ པོ་ ཡིན་ པར་ ཐལ། དངོས་ པོ་ ཡིན་ པའི་ ཕྱིར།
ཞེས་པའི་ཐལ་འགྱུར་ཆོས་ཅན། ཁྱོད་ཡིན་པར་ཐལ། ཁྱོད་ཡིན་
པའི་ཕྱིར། ཞེས་པའི་ཐལ་འགྱུར་ཡིན་པར་ཐལ། དངོས་པོ་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 395་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་
ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར། ཞེས་པའི་
ཐལ་འགྱུར་ཡིན་པའི་ཕྱིར། ཞེས་པའི་ ཐལ་འགྱུར་འདི་རྟགས་་་་
གསལ་དོ་མཉམ་བརྩེགས་པ་མིན་ཏེ། དེ་དངོས་པོ་ཡིན་པར་ཐལ།
དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་གྱིས་རྩོད་གཞི་དང་།
ཁྱོད་ཡིན་པར་ཐལ་ནས། ཐལ་འགྱུར་ཡིན་པར་ཐལ་གྱི་བར་གསལ་
བ་དང་དེ་མན་ཆད་རྟགས་བྱེད་དགོས་པའི་ཕྱིར། འདི་དག་ལ་སྔ་
བཙན་ཕྱི་བཙན་མི་རུང་བ་ཁྱོད་སྒྲས་དབང་གིས་ཀྱང་ཡིན་ནོ། །དེ་ལ་
ཁོ་ན་རེ། དེ་འདྲའི་ཐལ་འགྱུར་ཆོས་ཅན། ཁྱོད་དངོས་པོ་ཡིན་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་གྱིས་
རྩོད་གཞི་བྱས་པའི་ཐལ་འགྱུར་མ་ཡིན་པར་ཐལ། ཁྱོད་དངོས་པོ་
ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་
ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར། ཞེས་
པའི་ཐལ་འགྱུར་གྱིས་རྩོད་གཞི་བྱས་པའི་ཐལ་འགྱུར་ཡིན་པའི་ཕྱིར།
རྟགས་གྲུབ་སྟེ། དེ་འདྲའི་ཐལ་འགྱུར་གྱིས་རྩོད་གཞི་བྱས་པའི་ཐལ་
འགྱུར་ཡོད་པའི་ཕྱིར་ཟེར་ན་མ་ཁྱབ། མ་གྲུབ་ན། དངོས་པོ་ཡིན་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་
ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར། ཞེས་པའི་
ཐལ་ འགྱུར་ གྱིས་ རྩོད་ གཞི་ བྱས་ པའི་ ཐལ་ འགྱུར་ ཡོད་ པར་ ཐལ།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་



396
གནའ་དཔེ་གཅེས་བསྡུས་དཔེ་ཚོགས།
ཐལ་འགྱུར་ཡིན་པར་ཐལ། དངོས་པོ་ཡིན་པར་ཐལ། དངོས་པོ་
ཡིན་པའི་ཕྱིར། ཞེས་པའི་ཐལ་འགྱུར་ཡིན་པའི་ཕྱིར། ཞེས་པའི་
ཐལ་འགྱུར་ཆོས་ཅན། ཡོད་པར་ཐལ། ཡོད་པའི་ཕྱིར། ཞེས་
པའི་ཐལ་འགྱུར་དེ་ཡིན་པའི་ཕྱིར། ཡང་ཁོ་ན་རེ། དངོས་པོ་ཡིན་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་
ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར། ཞེས་པའི་
ཐལ་འགྱུར་ཆོས་ཅན། ཁྱོད་ཀྱིས་རྩོད་གཞི་བྱས་པའི་ཐལ་འགྱུར་
ཡོད་པར་ཐལ། ཁྱོད་བདག་མེད་ཡིན་པའི་ཕྱིར་ཟེར་ན། འདོད་
ལན་ཐེབས་ཏེ་དེ་ལ་འདོད་ལན་བཏབ་པས་དངོས་བོ་ཡིན་པར་ཐལ།
དངོས་ བོ་ཡིན་པའི་ཕྱིར། ཞེས་ པའི་ ཐལ་འགྱུར་ ཡིན་་པར་ ཐལ།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་
ཐལ་ འགྱུར་ ཡིན་ པའི་ ཕྱིར། ཞེས་ པའི་ ཐལ་ འགྱུར་ ཆོས་ ཅན།
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་
ཐལ་འགྱུར་གྱིས་རྩོད་གཞི་བྱས་པའི་ཐལ་འགྱུར་ཡོད་པར་འདོད་ཅེས་
རྩི་རིགས་པ་ཡིན་པའི་ཕྱིར། ཡང་ཁོ་ན་རེ། ཁྱོད་ཡིན་པར་ཐལ།
དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་
ཁྱོད་དང་གཅིག་ཡིན་པར་ཐལ། གཞི་གྲུབ་པའི་ཕྱིར། ཞེས་པའི་
ཐལ་འགྱུར་གྱི་གསལ་བ་ལ་འདོད་ལན་བཏབ་པས་ཁྱོད་ཡིན་པར་ཐལ།
དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཁྱོད་ཡིན་པར་ཐལ།
དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་དང་གཅིག་ཡིན་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 397 །
པར་འདོད་ཅེས་རྩི་མི་རིགས་པར་ཐལ། བདག་མེད་ཡིན་པའི་ཕྱིར་
ཟེར་ན། དེ་ལ་འདོད་ལན་ཐེབས་པ་ཡིན་ཏེ། དེ་ལ་འདོད་ལན་
བཏབ་པས་ཁྱོད་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་
ཐལ་འགྱུར་ཁྱོད་ཡིན་པར་ཐལ། དངོས་པོ་ཡིན་པའི་ཕྱིར། ཞེས་
པའི་ཐལ་འགྱུར་དང་གཅིག་ཡིན་པར་ཐལ། གཞི་གྲུབ་པའི་ཕྱིར།
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་ཁྱོད་ཡིན་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཡིན་
པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཁྱོད་
ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་
ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་
དང་གཅིག་ཡིན་པར་འདོད་ཅེས་ རྩི་མི་རིགས་པར་འདོད་ཅེས་རྩི་
རིགས་ཤིང་འདོད་ལན་ཡང་ཐེབས་ལ། དེ་ལ་སླར་ཡང་དེ་ལྟར་དུ་
རྩི་མི་རིགས་པར་འདོད་ཅེས་རྩི་མི་རིགས་པར་ཐལ། བདག་མེད་
ཡིན་པའི་ཕྱིར། ཞེས་འཕངས་ན་ཡང་འདོད་ལན་ཐེབས་ཤིང་་་་་
དངོས་འགལ་དུ་མི་འགྲོ་བ་སོགས་ཅི་ཙམ་འཕངས་ཀྱང་དྲིས་འཕངས་
མི་རྫོགས་པ་ཁྱོད་སྒྲའི་དབང་གིས་ཡིན་པས་དྲུག་སྒྲ་སོགས་དང་མི་
འདྲའོ། ། གསུམ་པ་ངེས་པར་བྱ་བའི་རྣམ་གཞག་བཤད་ཟིན་པར་
བསྟན་པ་ནི། རྣམ་གཞག་གཞིབ་མོ་བཤད་ཟིན་ཏོ། ། ཞེས་བྱུང་།
ངེས་པར་བྱ་བའི་རྣམ་གཞག་བཅུ་སུམ་གྱི་ནང་དུ་བསྡུས་ཚན་ཕལ་
ཆེར་གྱི་དཀའ་གནས་རྣམས་བསྡུས་ནས་བཤད་ཟིན་ཅེས་པའོ། །



398
གནའ་དཔེ་གཅེས་བསྡུས་དཔེ་ཚོགས།
བཞི་བ་ངེས་བྱེད་ཐལ་འགྱུར་བཤད་པ་ལ་གསུམ། ཐལ་ངག་
འགོད་ པའི་ རྒྱུ་ མཚན། སྦྱོར་ ངག་ དང་ ཐལ་ ངག་ གི་ ཁྱད་ པར།
དེའི་ལན་བཤད་པའོ། ། དང་བོ་ལ་ཁུངས་འགོད་པ་དང༌། རྒྱུ་་་
མཚན་དངོས་གཉིས། དང་བོ་ནི། ངེས་པར་བྱེད་པའི་ཐལ་་་་་
འགྱུར་ནི། ། དཔལ་ལྡན་གྲགས་པའི་གཞུང་ལུགས་ལས། ། ཕྱོགས་་་
ཆོས་དེ་ཆས་ཁྱབ་པ་ཡི། །གཏན་ཚིགས་ཞེས་དང་གཞན་དུ་ཡང་། །
གང་དུ་གསལ་འོངས་ཀྱིས་བརྗོད་པ། ཞེས་ སོགས་གསུངས་པའི་
དོན་ལྟར་དུ། །ཞེས་བྱུང་། རྣམ་འགྲེལ་གྱི་གཞུང་དེས་ནི། ཕྱོགས་
ཆོས་ཀྱི་གཞི་ཆོས་ཅན་དང༌། ཁྱབ་པའི་གཞི་བསྒྲུབ་བྱའི་ཆོས་དང་།
དེའི་ཚོགས་པ་སྒྲུབ་བྱེད་ཀྱིས་གཏན་ཚིགས་གསུངས་ལ། ཚད་མ་
མདོ་ལས། གང་དུ་གསལ་འོངས་ཀྱིས་བརྗོད་པ། ། ཞེས་ པ་ནས།
སྐྱོན་བརྗོད་སུན་འབྱིན་དུ་ཤེས་བྱ། ། ཞེས་པའི་ཐལ་འགྱུར་ནི་རང་
ཕྱོགས་སྒྲུབ་པའི་སྔོན་དུ་གཞན་ཕྱོགས་སུན་འབྱིན་བྱེད་ཙམ་དུ་བཀོད་
པར་གསུངས་སོ། ། གཉིས་པ་ནི། ཤེས་པར་འདོད་པའི་ཆོས་ཅན་
དང༌། ། བསྒྲུབ་བྱའི་ཆོས་སུ་བཟུང་བྱ་དང་། ། ཤེས་བྱེད་ཀྱིས་་་་
གཏན་ཚིགས་གསུམ། །ཐལ་ངག་འགོད་པའི་རྒྱུ་ཡིན་ནོ། །ཞེས་བྱུང༌།
ཆོས་ཅན་དང་། ཆོས་དང་། གཏན་ཚིགས་གསུམ་བསྒྲུབ་བྱ་སྒྲུབ་
བྱེད་དུ་ཁས་ལེན་པའི་ཆེད་དུ་ཐལ་ངག་བཀོད་པ་ཡིན་པས་དེ་གསུམ་
ནི་ ཐལ་ངག་འགོད་པའི་རྒྱུ་མཚན་ཡིན་ནོ། ། གཉིས་པ་གཉིས་ལས།
མདོར་བསྟན་ནི། གཞུང་ལུགས་རྣམས་ལས་བཤད་ལྟར་ན། །རང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 399
རྒྱུད་ངག་དང་ཐལ་ངག་གཉིས། །ཞེས་བྱུང༌། དབུ་ཚད་ཀྱི་གཞུང་
ལུགས་ཕལ་ཆེར་ལ་རང་རྒྱུད་ཀྱི་སྦྱོར་ངག་དང་ ཐལ་འགྱུར་གཉིས་
གསུངས་ལ། ཐལ་འགྱུར་བས་སྦྱོར་ངག་འདོད་ཀྱང་། རང་རྒྱུད་
ཀྱི་སྦྱོར་ངག་མི་འདོད་དོ། །གཉིས་པ་རྒྱས་བཤད་ལ། སྦྱོར་བ་དང་
ཐལ་འགྱུར་སོ་སོའི་མཚན་གཞི་དང༌། སོ་སོའི་དོན། འཕྲོས་ཅུང་
ཟད་བཤད་པ་གསུམ། དང་བོ་ནི། དང་བོ་མཉན་བྱ་ཆོས་ཅན་
བཟུང༌། །མི་རྟག་ཡིན་ཏེ་བྱས་པའི་ཕྱིར། །ཞེས་པ་ལྟ་བུའི་སྦྱོར་ངག་
ཡིན། །གཉིས་པ་ཆོས་ཅན་དེ་ཉིད་བཟུང་། ། མ་བྱས་པར་ཐལ་རྟག་
པའི་ཕྱིར། །ཞེས་པ་ལྟ་བུའི་ཐལ་ངག་ཡིན། །ཞེས་བྱུང༌། མཉན་བྱ་
ཆོས་ཅན། མི་རྟག་སྟེ་བྱས་པའི་ཕྱིར། ཞེས་པ་སྦྱོར་ངག་གི་མཚན་
གཞི་ དང་། མཉན་ བྱ་ ཆོས་ ཅན། མ་ བྱས་ པ་ ཡིན་ པར་ ཐལ།
རྟག་པ་ཡིན་པའི་ཕྱིར། ཞེས་པ་ཐལ་འགྱུར་གྱི་མཚན་གཞི་ཡིན་ཞེས་
པའོ། །གཉིས་པ་ནི། དང་བོ་བསྒྲུབ་བྱའི་དམ་བཅའ་ལ། ། ཤེས་
བྱེད་རྟགས་སུ་བཀོད་པ་ཡིན། ། གཉིས་པ་རྒོལ་བ་ཕ་རོལ་གྱི། ། ཁས་
བླངས་རྟགས་སུ་བཀོད་ནས་ཀྱང་། །མི་འདོད་ཚད་བསལ་ཐལ་བར་
འཕངས། །ཞེས་བྱུང་། དེ་ཡང་རྣམ་འགྲེལ་ལས། གཏན་ཚིགས་
ཐེ་ཚོམ་ལ་བརྗོད་ཕྱིར། ། ཞེས་གསུངས་པ་ལྟར་རྒོལ་བས་དམ་བཅའ་
དེ་ལ་སྒྲུབ་བྱེད་ཅི་འདྲ་ཡོད་སྙམ་དུ་དོགས་པའི་ངོར་བསྒྲུབ་བྱ་དེ་ཤེས་
བྱེད་ཀྱི་རྟགས་སུ་བཀོད་པས་ན་སྦྱོར་བ་ཞེས་བྱ་ལ་རིགས་གཏེར་ལས།
སྒྲུབ་པའི་ཐལ་འགྱུར་ཆོས་གསུམ་ལྡན། །ཞེས་པ་ལྟར་རྒོལ་བས་ཁས་



40)
གནའ་དཔེ་གཅེས་བསྡུས་དཔེ་ཚོགས།
བླངས་རྟགས་སུ་བཀོད་ནས་རྒོལ་བ་དེའི་མི་འདོད་ཚད་མས་བསལ་
བའི་དོན་ལའང་ཧ་ཅང་ཐལ་ བ་འཕངས་ པས་ ཐལ་འགྱུར་ཞེས་་་་་
བྱའོ། །འོན་ཀྱང་མཐའ་དཔྱོད་ལས་ཕ་རོལ་ལ་མི་འདོད་པའི་ཐལ་བ་
འཕེན་པའི་རིགས་གནས་ཞེས་གསུངས་པ་ལྟར་ཁྱབ་པ་མེད་དེ་རྟགས་
ཙམ་ བཀོད་ པའི་ སྦྱོར་ ངག་ དང༌ ཐལ་ འགྱུར་ གཉིས་ ཀ་ ཡོད་ ལ།
གསལ་བ་ཙམ་བཀོད་པའི་ཐལ་འགྱུར་ཡང་ཡོད་པའི་ཕྱིར། མཐའ་
དཔྱོད་ལས། ཁ་ཅིག་ན་རེ། སྒྲ་ཆོས་ཅན། བྱས་པ་ཡིན་པར་
ཐལ། རྟག་པ་ཡིན་པའི་ཕྱིར། ཞེས་པའི་ ཐལ་འགྱུར་འདི་ཐལ་
འགྱུར་ཡང་དག་ཡིན་ཟེར་ན། ཞེས་པས་བཀོད་ཚུལ་གྱིས་དབྱེ་བའི་
ཐལ་འགྱུར་བཅུ་བཞི་ལས་ལྟར་སྣང་བདུན་པོ་དེ་སྐབས་ཀྱི་རྒོལ་བའི་
ངོ་བོར་རྟགས་ཁྱབ་གང་རུང་མ་གྲུབ་པ་འམ། དམ་བཅའ་ལ་བསལ་
བ་མེད་པ་ལྟར་སྣང་དུ་ཤེས་པའི་ཆེད་དང༌། སྒྲུབ་བྱེད་མི་འཕེན་
པའི་ཐལ་འགྱུར་ཡང་དག་ཡིན་ན་ཁྱོད་ཀྱི་རྟགས་གསལ་ཁྱབ་གསུམ་ག་
གྲུབ་པས་ཁྱབ་པའི་ཕྱིར་གསུངས་པ་རྒོལ་བའི་ངོར་མ་སྦྱར་བར་སྤྱིར་
སྒྲུབ་བྱེད་མི་འཕེན་པའི་ ཐལ་འགྱུར་ཡང་དག་ལ་ཁྱབ་པས་ སྒྲ་ཆོས་
ཅན། རྟག་པ་ཡིན་པར་ཐལ། མིག་ཤེས་ཀྱི་བཟུང་བྱ་ཡིན་པའི་
ཕྱིར། ཞེས་པ་དང༌། སྒྲ་ཆོས་ཅན། རྟག་ པ་ ཡིན་ པར་ ཐལ།
བྱས་པ་ཡིན་པའི་ཕྱིར། ཞེས་པའི་ཐལ་འགྱུར་གཉིས་སྒྲུབ་བྱེད་མི་
འཕེན་པའི་ཐལ་འགྱུར་ཡང་དག་ཏུ་སོང་བའི་རྒོལ་བ་ཡོད་ཀྱང་སྤྱིར་
སྒྲུབ་བྱེད་མི་འཕེན་པའི་ ཐལ་འགྱུར་ཡང་དག་མིན་པ་ཤེས་ཆེད་དུ་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 401
གསུངས་ཏེ། ལྟར་སྣང་དང་བོ་བཞི་སྐབས་ཀྱི་རྒོལ་བས་ལན་དོན་
མཐུན་གྱིས་བཟློག་ལ་ཕྱི་མ་གསུམ་ལ་ལན་དོན་མི་མཐུན་པའི་འདོད་
ལན་གྱིས་བཟློག་ནུས་པའི་ཕྱིར་དང༌། ཐལ་འགྱུར་དེ་གཉིས་སྤྱིར་
དང་བོ་རྟགས་ཁྱབ་གཉིས་ཀ་མ་གྲུབ་པ་དང༌། གཉིས་པ་ཁྱབ་པ་
འགའ་ཞིག་མ་གྲུབ་པའི་ཐལ་འགྱུར་ལྟར་སྣང་ཡིན་པའི་ཕྱིར། དེས་
ན་ཡིག་ཆ་དང་རིགས་རྒྱན་སོགས་མི་མཐུན་ཞེས་རང་གི་དེ་ཉིད་སྟོན་
པར་མི་བྱའོ། །དེ་ལ་ཁོ་ན་རེ། སྒྲ་ཆོས་ཅན། མ་བྱས་པ་ཡིན་པར་
ཐལ། རྟག་པ་ཡིན་པའི་ཕྱིར། ཞེས་པའི་ཐལ་འགྱུར་དང་། སྒྲ་
ཆོས་ ཅན། མི་རྟག་པ་ཡིན་ པར་ ཐལ། བྱས་པ་ཡིན་པའི་ཕྱིར།
ཞེས་པའི་ཐལ་འགྱུར་གཉིས་ཀྱང་ལྟར་སྣང་ཡིན་པར་ཐལ། སྔ་མ་ལ་
རྟགས་མ་གྲུབ་པ་དང་ཕྱི་མ་ལ་འདོད་ལན་ཐེབས་པའི་ཕྱིར་ཟེར་ན་མ་
ཁྱབ་སྟེ། འདི་གཉིས་རྒོལ་བ་སྐབས་བབས་ལ་རྟགས་ལོག་དང་དམ་
བཅའ་སྒྲུབ་བྱེད་ཀྱི་ཐལ་འགྱུར་ཡང་དག་ཡིན་ལ། སྔ་མ་གཉིས་རྒོལ་
བ་སྐབས་བབས་ལའང་འགལ་བརྗོད་ཀྱི་ཐལ་འགྱུར་ཡང་དག་ཙམ་
ལས་ལོག་ཕྱོགས་དང་དམ་བཅའ་སྒྲུབ་བྱེད་གང་ཡང་མ་ཡིན་པའི་ཕྱིར་
རོ། །ཁྲི་བསོད་ནམས་དབང་རྒྱལ་བའི་བསྡུས་གཞུང་ལས། ཁོ་ན་
རེ། སྒྲ་བྱས་པ་དང་མི་རྟག་པར་ཚད་མས་གྲུབ་ཅིང་། བྱས་ན་
རྟག་པས་ཁྱབ་པ་ཁས་ལེན་པའི་གང་ཟག་གི་ངོར། སྒྲ་ཆོས་ཅན།
རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པའི་ཐལ་
འགྱུར་ཆོས་ཅན། ཁྱོད་ཀྱི་དངོས་ཁྱབ་གྲུབ་པར་ཐལ། ཁྱོད་ཐལ་
-
-
--
-
---
-
-
-
-
，，
，，，，
，，，，



402
གནའ་དཔེ་གཅེས་བསྡུས་དཔེ་ཚོགས།
འགྱུར་ཡང་དག་ཡིན་པའི་ཕྱིར་ན་རྣམ་པ་གཅིག་ཏུ་མ་ཁྱབ་ཅེས་པ་
ལྟར་ན་དེ་འདྲའི་ཐལ་འགྱུར་དེ་དེའི་ངོར་དངོས་ཁྱབ་གྲུབ་པའི་ཐལ་
འགྱུར་ཡིན་ཀྱང་། དེའི་ངོར་ཐལ་འགྱུར་དེ་དངོས་ཁྱབ་གྲུབ་པའི་
ཐལ་འགྱུར་མིན་ཟེར་དགོས་ལ། དེ་ལྟར་ན་དེའི་ངོར་དེ་འདྲའི་ཐལ་
འགྱུར་དེ་ཆོས་ཅན། ལྟར་སྣང་བདུན་པོ་གང་རུང་ཡིན་པར་ཐལ།
ཁྱབ་པ་མ་གྲུབ་པའི་ཐལ་འགྱུར་ཡིན་པའི་ཕྱིར། འདོད་མི་ནུས་ཏེ།
ཐལ་འགྱུར་ཡང་དག་ཡིན་པའི་ཕྱིར། ཡང་ཁོ་ན་རེ། དེའི་ངོར་དེ་
འདྲའི་ཐལ་འགྱུར་དེ་དངོས་ཁྱབ་མ་གྲུབ་པའི་ཐལ་འགྱུར་ཡིན་པར་
ཐལ། བྱས་ན་རྟག་པས་ཁྱབ་པ་དེ་ཐལ་འགྱུར་དེའི་དངོས་ཁྱབ་ཡིན་
པ་གང་ཞིག དེ་མ་གྲུབ་པའི་ཕྱིར་ཟེར་ན། དེའི་ངོར་བྱས་ན་རྟག་
པས་ཁྱབ་པ་མ་གྲུབ་པར་རྟགས་མ་གྲུབ་ཅེས་ལན་འདེབས་དགོས་ཏེ།
དེའི་ངོར་ཐལ་འགྱུར་དེ་རྟགས་ཁྱབ་གཉིས་ཀ་གྲུབ་པའི་ཐལ་འགྱུར་
ཡིན་པའི་ཕྱིར་ཏེ། དེའི་ངོར་ཐལ་འགྱུར་དེ་ཡང་དག་བདུན་པོ་གང་
རུང་ཡིན་པའི་ཕྱིར། མ་གྲུབ་ན། རིགས་རྒྱུན་སོགས་དང་འགལ་
ལ་གོང་དུ་མཚན་གཞི་བཞག་པ་དང་ནང་འགལ་ལོ་སྙམ་སྟེ་དཔྱད། །
དེས་ན་ཕྱི་ནང་གི་ ཁྱད་ པར་ སྟོན་ པས་ འབྱེད་ པ་ ཁོ་ ན་ ཡིན་ ཀྱང་།
རང་གཞན་གྱི་གྲུབ་མཐའ་སོ་སོའི་ཁྱད་པར་ནི་ལྟ་བས་འབྱེད་པ་ཁོ་ན་
ཡིན་ཏེ། ཞེས་དང་། གྲུབ་ མཐའ་ ལྷུན་ པོའི་ མཛེས་རྒྱན་ལས།
ཕྱི་ནང་གི་ཁྱད་པར་སྐྱབས་འགྲོས་འབྱེད་པ་འདི་ཞེས་པ་ནས། འོན་
ཀྱང་ཕྱི་ནང་གི་གྲུབ་མཐའ་སྨྲ་བའི་ཁྱད་པར་ནི། དཀོན་མཆོག་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 403
གསུམ་སྐྱབས་གནས་ཡང་དག་ཏུ་ཁས་ལེན་པར་མ་ཟད་ལྟ་བ་བཀར་
བཏགས་ཀྱི་ཕྱག་རྒྱ་བཞི་ཁས་ལེན་པའི་གྲུབ་མཐའ་སྨྲ་བ་ནི་རང་སྡེ་
དང་། ཞེས་ཕྱི་ནང་ནི་ཁྱད་པར་སྐྱབས་འགྲོ་དང་ཕྱི་ནང་གི་གྲུབ་
མཐའ་སྨྲ་བའི་ཁྱད་པར་ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་
ལེན་མི་ལེན་གྱིས་བཞག་པའི་ཕྱིར། ཁ་ཅིག ནང་བ་བ་ལ་གྲུབ་
མཐའ་སྨྲ་བ་མི་དགོས་ཀྱང་ནང་བ་སངས་རྒྱས་པ་ལ་དགོས་ཟེར་བ་མི་
འཐད་དེ། གྲུབ་མཐའ་ཆེན་མོ་ལས། སངས་རྒྱས་པའམ་ནང་བ་
བ་ཞེས་ཁྱད་མེད་བྱས་པ་དང་། སྐྱབས་འགྲོའི་ཕན་ཡོན་ནང་བ་
སངས་རྒྱས་པར་ཆུད་པ་ཞེས་གསུངས་པའི་ཕྱིར་རོ། ། སྒྲ་མི་རྟག་པར་
རྟོགས་ནས། སྒྲ་མིག་ཤེས་ཀྱི་བཟུང་བྱ་ཡིན་མིན་ཤེས་འདོད་ཞུགས་
པའི་གང་ཟག་ཡོད་པས། སྒྲ་མི་རྟག་པར་ངེས་ནས། སྒྲ་དངོས་པོ་
དང་བྱས་པ་ཡིན་མིན་ལ་ཤེས་འདོད་ཞུགས་པའང་ཡོད་དགོས་ལ།
དེ་ལྟར་ན་མི་རྟག་པ་སྒྲ་དངོས་པོར་སྒྲུབ་པའི་རྟགས་ཡང་དག་ཏུ་་
འཇོག་དགོས་ལ། གང་ཟག་གི་བདག་མེད་སྒྲ་རྟག་པར་སྒྲུབ་པའི་
ཕྱོགས་ཆོས་སུ་མི་རུང་སྟེ། རྣམ་འགྲེལ་ལས། དེ་ཕྱིར་མི་རྟག་ལས་
སྡུག་བསྔལ། ། སྡུག་བསྔལ་ལས་ནི་བདག་མེད་གསུངས། ། ཞེས་་་་་
གསུངས་པའི་ཕྱིར་སྙམ་སྟེ་དཔྱད། སྒྲ་ཆོས་ཅན། རྟག་དངོས་
ཡིན་པར་ཐལ། རྟག་དངོས་གང་ཞིག བདག་མེད་ཡིན་པའི་
ཕྱིར། ཞེས་པའི་ཐལ་འགྱུར་རྟགས་ཁྱབ་ཚད་མས་གྲུབ་པའི་ ཐལ་
འགྱུར་ཡིན་པར་རྭ་སྟོད་བསྡུས་གྲྭར་གསུངས་ཀྱང་། དགག་ཚུལ་ཁྲི་



404
གནའ་དཔེ་གཅེས་བསྡུས་དཔེ་ཚོགས།
བསོད་ནམས་དབང་རྒྱལ་བས་གསུངས་པ་ལྟར་རོ། ། སྒྲ་རྟག་དངོས་
གང་ ཞིག བདག་ མེད་ མིན་ ཀྱང་། སྒྲ་ རྟག་ དངོས་ གང་ ཞིག་
བདག་མེད་ཟེར་དགོས་སོ། །རིགས་གཏེར་ལས། ཐལ་འགྱུར་བཞི་
ལ་བཅུ་བཞི་ཞེས། ། ཁ་བ་ཅན་པས་དེ་སྐད་སྨྲ། ། ཞེས་དགག་པ་་་་
མཛད་ཚུལ་དེའི་དར་ཊཱིཀ་ལས། ཐལ་འགྱུར་བཀོད་པ་ལ་བཞིར་
དབྱེ་བ་མི་འཐད་པར་ཐལ། ཞེས་པ་ནས་དཔྱོད་པ་འཁྲུལ་བའི་ཕྱིར།
ཞེས་ཐལ་འགྱུར་ལ་བཞིར་དབྱེ་ན་རང་རྒྱུད་ལ་བཞིར་དབྱེ་དགོས་པ་
སོགས་དང་། ལན་ལ་བཞིར་ངེས་པས་མ་གྲུབ་པ་ལ་ཁྱབ་པ་མ་གྲུབ་
པ་བཞག་པ་ ལྷག་ཅིང་། ཁྱབ་པ་འགལ་བའི་ཐལ་འགྱུར་ཆད་པ་
དང་རྟགས་མ་གྲུབ་པར་ངེས་ནས། ཁྱབ་པ་ཡོད་མེད་དཔྱོད་པ་
འཁྲུལ་ཞེས་བཀག་ལ་རང་ལུགས་ལན་བྱེད་ཚུལ་སྒོས་དབྱེ་བ་མ་བྱས་
པར་བཀོད་ཚོད་ཀྱི་སྒོ་ནས་བཞག་པས་མི་འཐད་པ་མིན་ནོ། ། རྣམ་
ངེས་ལས། མ་ཚང་སོགས་བརྗོད་སུན་འབྱིན་ཡིན། །དེར་སྣང་བ་
ནི་ལྟག་ཆོད་དོ། ། ཞེས་སོགས་ལ་བརྟེན་ནས། སྡེ་བདུན་ཡིད་ཀྱི་
མུན་སེལ་ལས། སུན་འབྱིན་ཡང་དག་གི་མཚན་ཉིད། སྐྱོན་ལས་
སྐྱོན་དུ་བརྗོད་པས་སྐྱོན་ཅན་གོ་ནུས་པའི་ངག དབྱེ་ན་རང་རྒྱུད་ཀྱི་
སུན་འབྱིན་ཡང་དག་དང་། ཐལ་འགྱུར་གྱི་སུན་འབྱིན་ཡང་དག་
གཉིས་ཞེས་དང༌། རྣམ་ངེས་དར་ཊཱིཀ་ལས། རྒོལ་བས་སྒྲུབ་བྱེད་
ཡང་དག་འགོད་པར་ཁས་བླངས་ནས་དོན་སྐྱོན་ཞུགས་པ་དང་ཁྱབ་པ་
སོགས་བརྗོད་པ་མ་ཚང་བ་དང་ལྷག་པ་བརྗོད་པ་ལ་ཕྱིར་རྒོལ་གྱིས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 405
ཁྱབ་པ་མ་ཚང་བ་སོགས་ཀྱི་ཉེས་པ་སྐབས་དང་འཚམས་པར་བརྗོད་
པའི་ངག་ཆོས་ཅན། སུན་བྱིན་ཡང་དག་ཡིན་ཏེ། ཞེས་སོགས་ལ་
བརྟེན་ནས་ཀུན་མཁྱེན་བླ་མ་ཡབ་སྲས་ཀྱིས་སུན་འབྱིན་དང་ཐལ་
འགྱུར་དོན་མི་གཅིག་པར་གསུངས་ལ། སྡེ་བདུན་རྒྱུན་དང་རིགས་
རྒྱུན་ལས། སུན་འབྱིན་དང་ ཐལ་འགྱུར་དོན་གཅིག་གསུངས་པ་
ཐལ་འགྱུར་སུན་འབྱིན་གྱི་གཙོ་བོ་ཡིན་པས། སུན་འབྱིན་གསུངས་
སྐབས་ ཐལ་འགྱུར་གསུངས་པས་ གསུངས་པའི་སྐབས་ གཅིག་པ་ལ་
དགོངས་སམ་དཔྱད་པར་བྱའོ། ། རྣམ་ངེས་དར་ཊཱིག་ལས། ལྟག་
ཆོད་ནི་འདྲ་བའི་དོན་དེ་སུན་འབྱིན་ཡང་དག་དང་འདྲ་བའི་ཚིག་གོ་
ཞེས་གསུངས་པས་ལྟག་ཆོད་བཅུ་བཞི་སོགས་ལ་སྦྱོར་ངག་དང་ཐལ་
འགྱུར་ གང༌ རུང༌ མ་ ཡིན་ པའི་ ལན་ ཡང་ ཡོད་ དོ། ། གསུམ་ པ་ ནི།
ཚང་བསལ་འདི་ཡི་དབང་བྱས་ནས། །དེང་སང་བསལ་བ་ཞེས་པར་
གྲགས། ། དེ་ལྟའི་འགོད་ཚུལ་གཉིས་ཀ་ལའང༌། ། ཡོངས་གྲགས་་་་་
རྟགས་གསལ་ཞེས་འབོད་ལས། ། ཞེས་བྱུང་། ཚང་བསལ་འདིའི་
དབང་དུ་བྱས་ནས་དེང་སང་ ཐལ་བ་ལ་གསལ་བ་ཞེས་པར་གྲགས་
ཞེས་པ་ཡིན་ནམ་དཔྱད་ལ། སྔར་གྱི་སྦྱོར་ངག་ དང་ ཐལ་འགྱུར་
འགོད་ཚུལ་གཉིས་ལའང་ཡོངས་གྲགས་ལ་རྟགས་གསལ་ཞེས་འབོད་
ཀྱང་སྦྱོར་བའི་བསྒྲུབ་བྱའི་ཆོས་ལ་གསལ་བ་མི་ཟེར་རོ། ། གསུམ་པ་
ལན་ལ་ཁྱབ་པའི་ལན་གཉིས་རྒྱས་པར་བཤད་པ་དང༌། ལན་གྱི་
གྲངས་བཤད་པ་གཉིས། དང་བོ་ནི། དེས་ན་ལག་ཏུ་བླང་བྱ་



406
-
གནའ་དཔེ་གཅེས་བསྡུས་དཔེ་ཚོགས།
ནི། །རྟགས་ལ་ན་སྦྱར་གསལ་བ་ལ། །དགོས་ཁྱབ་གཉིས་དང་ལྡོག་སྟེ་
འབུད། ། ཆོས་ ཅན་ཁྱབ་པའི་རྗེས་མི་འབྲང་། ། བཀོད་ཚེ་རྟགས་་་
གསལ་རྗེས་སུ་འབྲངས། །རྟགས་ལ་ལ་སྦྱར་བ་ཡང་ཡོད། ། ཆོས་ལ་
ཤེས་བྱས་ཁྱབ་ཅེས་བཞིན། །འདི་ལ་ལ་བཞག་གོ་བ་ཚང་། ། གཞན་
དུ་འཐད་པ་མིན་པར་གོ། འོན་ཀྱང་བྱེད་མཁན་ཤིན་ཏུ་མང་། །
ཞེས་ བྱུང་། དེ་ ལྟར་ ལག་ ཏུ་ བླང་ བྱ་ནི་ རྟགས་ ལན་ སྦྱར་ བ་ སྟེ།
རྟགས་དེ་ཡིན་ན་གསལ་བ་དེ་ཡིན་དགོས་ཞེས་པའམ་ཡིན་པས་ཁྱབ་
ཅེས་པ་གཉིས་དང༌། རྟགས་དེ་ཡིན་ན་གསལ་བ་དེ་མ་ཡིན་དགོས།
མ་ཡིན་པས་ཁྱབ་ཅེས་ལྡོག་སྟེ་འབུད་ཚུལ་ཡང་ཡོད་ལ། ཁྱབ་པ་
སློང་ཚེ། ཆོས་ཅན་རྗེས་སུ་མི་འབྲང་ལ། རྟགས་དང་གསལ་བ་
གཉིས་ཙམ་ངེས་པར་རྗེས་སུ་འབྲང་ངོ་། །རྟགས་ལ་ལ་སྦྱར་ཏེ་ཆོས་ལ་
ཤེས་བྱས་ཁྱབ་ཅེས་པ་ལྟ་བུ་ལ་ཡང་སྔར་གྱི་གོ་བ་ཚང་ངོ༌། །དེ་ལས་
གཞན་དུ་བུམ་པ་ཤེས་བྱས་ཁྱབ་ཅེས་པ་ལྟ་བུ་དང་། བུམ་པ་ནི་ཤེས་
བྱས་ཁྱབ་ཅེས་པ་ལྟ་བུ་འཐད་པ་མིན་པར་གོ་ལ། འོན་ཀྱང་དེ་ལྟར་
བྱེད་མཁན་ཤིན་ཏུ་མང་ངོ༌། །གཉིས་པ་ནི། འདོད་རྟགས་མ་གྲུབ་
ཁྱབ་པ་མེད། །ཁྱབ་པ་འགལ་དང་ཐེ་ཚོམ་ཟ། །ལྔ་བོ་ལན་ཞེས་བྱ་བ་
ཡིན། ། ཡང་ན་ཁྱབ་ལན་ གཅིག་ ཏུ་བསྡུ། ། རྣམ་པར་ ཐར་བའི་སྒོ་
བཞིར་གྲགས། ། ཞེས་བྱུང༌། འདོད་རྟགས་མ་གྲུབ་ཁྱབ་པ་མེད་་
འགལ་ཁྱབ་ཐེ་ཚོམ་ཟ་བ་སྟེ་ལྔ་བོ་ལ་ལན་ཞེས་བྱ་ལ། ཡང་ན་ཁྱབ་
ལན་གཉིས་ཀ་གཅིག་ཏུ་བསྡུས་ཏེ་ལྷག་མ་བཞི་ལ་རྣམ་པར་ཐར་བའི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 407
སྒོ་བཞིར་གྲགས་ཞེས་པ་ཡིན་ལ། རིགས་གཏེར་ལས། ཐལ་་་་་
འགྱུར་ལན་ལ་སྒོ་གསུམ་ཞེས། །གངས་ཅན་པ་དག་དེ་ལྟར་འདོད། །
ཅེས་ཆ་བ་ཆོས་ཀྱི་སེངྒེ་སོགས་ཀྱིས་འདོད་རྟགས་མ་གྲུབ་ཁྱབ་པ་མ་
ངེས་པ་གསུམ་དུ་གྲངས་ངེས་པར་གསུངས་པ་ལ། འགལ་དང་མ་
ངེས་གཅིག་ཏུ་འགྱུར། །ཞེས་འགལ་རྟགས་དང་མ་ངེས་པའི་རྟགས་
གཉིས་གཅིག་ཏུ་འགྱུར་ཞེས་སྐྱོན་བརྗོད་ནས། དེས་ན་མཁས་པས་
ཐལ་འགྱུར་ལན། ། རྣམ་པར་ཐར་བའི་སྒོ་བཞི་བཏབ། །ཅེས་སྔ་མ་
གསུམ་གྱི་སྟེང་དུ་འགལ་ཁྱབ་ཀྱི་ལན་དང་བཞིར་ངེས་པར་གསུངས་ལ།
སྡེ་བདུན་རྒྱུན་ལས། ཆ་བ་ལྟར་གསུམ་གསུངས་པས། འདིར་
ཡང་ཁྱབ་པ་ལན་གཅིག་ཏུ་བསྡུས་པར་གསུངས་པས་འགལ་ཁྱབ་ཀྱི་
ལན་ཐེབས་པ་ཕལ་ཆེར་ལ་ཁྱབ་པ་མ་ངེས་པའི་ལན་ཡང་ཐེབས་ལ།
དགག་གཞི་དྲིས་འཕངས་རྫོགས་ཚེ། འགལ་ཁྱབ་ལས་ཁྱབ་པ་མ་
ངེས་པའི་ལན་མི་ཐེབས་པ་ཡང་ཡོད་པས་སོ་སོར་བྱས་སོ། །འདིར་ལྔ་
གསུངས་པ་རྗེ་རིན་པོ་ཆེའི་སྡེ་བདུན་གྱི་དགོངས་པ་ཡིན་ལ། ཐེ་
ཚོམ་ ཟ་ བའི་ ལན་ ཟུར་ དུ་ འདྲེན་ དགོས་ པ། རྣམ་ འགྲེལ་ ལས།
ཚད་མ་རྣམས་ནི་མི་འཇུག་པ། །མེད་ལ་མི་འཇུག་འབྲས་བུ་ཅན། །
ཞེས་པའི་དགོངས་པ་ཡིན་ནོ། ། སྦྱོར་ལུགས་སྐྱོན་ཅན་དང༌། རྩོད་
གཞི་སྐྱོན་ཅན་ཞེས་པའི་ལན་བོད་ཚིག་ནུས་པ་ཆུང་བས་གངས་ཅན་
པ་རྣམས་ལ་བྱུང་བ་ལས་རྒྱ་གར་ལ་མེད་པར་གསུངས་ལ། ད་ལྟར་
ཅིའི་ཕྱིར་ཞེས་པ་རྒྱུ་མཚན་དྲི་བ་ལས་ལན་མིན་ནོ། ། སྤྱིར་རྟགས་་



408
གནའ་དཔེ་གཅེས་བསྡུས་དཔེ་ཚོགས།
གསལ་འཕེན་ཚེ་ངེས་པར་རྟགས་གསལ་གཉིས་ཀ་དགོས་ཏེ། གཞི་
དེ་ཡིན་པའི་སྒྲུབ་བྱེད་བཀོད་ན་ངེས་པར་རྟགས་དགོས་ལ། ཧ་ཅང་
ཐལ་བ་འཕེན་ན་ཡང་འོ་ན་དེ་ཡང་ཡིན་པར་ཐལ། སྔ་མ་དེའི་ཕྱིར་
ཟེར་བ་ལྟ་བུ་རྟགས་ངེས་པར་འགོད་དགོས་པ་སྒྲུབ་བྱེད་འཕེན་པའི་
ཐལ་འགྱུར་ཡང་དག་གིས་ཤེས་པའི་ཕྱིར། དེས་ན་གསལ་རྐྱང་མང་
བོ་བཀོད་དེ་ཕ་རོལ་འཇོམས་པར་བྱེད་པ་ནི་རང་གི་དེ་ཉིད་བསྟན་པ་
ཡིན་ནོ། །
ལྔ་བ་ལྟ་བ་དབུ་མར་འཇུག་ཚུལ་ལ། དབུ་མར་འཇུག་བྱེད་ཀྱི་
རིགས་པ་དངོས་དང༌། བསྡུས་གྲྭའི་རིགས་པ་ཐམས་ཅད་བརྒྱུད་
ནས་དབུ་མར་འཇུག་བྱེད་དུ་བསྟན་པ་གཉིས། དང་བོ་ནི། ལྟ་བ་
དབུ་མར་འཇུག་ཚུལ་ནི། ། ཕྱི་ནང་དངོས་པོ་ཀུན་ཆོས་ཅན། །བདག་
མེད་ཡིན་ཏེ་ཅིའི་ཕྱིར་ན། ། བདག་མེད་མ་ཡིན་པ་ཡི་ཕྱིར། ། ཞེས་
པའི་གཏན་ཚིགས་ཆེན་པོའི་དོན། ། ཆོས་ཀུན་སྤྲོས་བྲལ་བདག་མེད་
དེ། །བདག་མེད་མིན་པའང་བདག་མེད་དོ། །ཞེས་པའི་གནས་ཚུལ་
དབུ་མར་ཞུགས། ། ཞེས་བྱུང་། དེ་ཡང་རང་སྡེ་གྲུབ་མཐའ་སྨྲ་བ་
བཞི་བོ་ཐམས་ ཅད་ཀྱིས་རང་རང་གི་ལུགས་ཀྱི་དེ་ཁོ་ན་ཉིད་དམ་་
བདག་མེད་དེའི་དགག་བྱར་ཆོས་གང་ཡང་མ་གྲུབ་པ་ཞིག་དགོས་པས་
དགག་བྱའི་སྟོང་བ་དེ་ཡང་དགག་བྱ་དེར་མ་གྲུབ་པར་འདོད་པས་ཇོ་
ནང་བ་གྲུབ་མཐའ་སྨྲ་བ་བཞིའི་གྲངས་སུ་མི་ཆུད་པ་ཡང་འདི་ལ་ཐུག་
ཡོད་ པས། དངོས་ པོ་ ཀུན་ ཆོས་ ཅན། བདག་ མེད་ ཡིན་ ཏེ།



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 409 །
ཅིའི་ཕྱིར་ན་བདག་མེད་མ་ཡིན་པའང་བདག་མེད་ཡིན་པའི་ཕྱིར།
ཞེས་པའི་གཏན་ཚིགས་ཆེན་པོ་ནི་གྲུབ་མཐའ་སྨྲ་བ་བཞི་བོ་ཐམས་
ཅད་ཀྱི་ལྟ་བ་གཏན་ལ་འབེབས་བྱེད་ཡིན་ལ། དེ་ཡང་གྲུབ་མཐའ་
རྩ་བར། འོག་མ་འོག་མའི་ལྟ་བ་གོང་མའི་སྟེགས། ། ཞེས་གསུངས་
པ་ལྟར་འོག་མ་འོག་མའི་ལྟ་བ་ཐོག་མར་རིགས་པ་དེ་འདྲའི་སྒོ་ནས་
ངེས་སུ་བཅུག་སྟེ། དེས་སྟེགས་སུ་བྱས་ནས་གོང་མ་རྣམས་ལ་རིམ་
བཞིན་དཔྱད་མཐར་ཡུམ་གྱི་མདོ་རྣམས་ལས། ཆོས་གང་ལའང་མི་
སྤྱོད་ན་ཤེར་ཕྱིན་ལ་སྤྱོད་པར་གསུངས་པ་དང་། གང་མི་དམིགས་
པ་དེ་ཡང་མི་དམིགས་པར་གསུངས་པ་ལྟར། ཆོས་ཀུན་ཆོས་ཅན།
སྤྲོས་པ་ཀུན་དང་བྲལ་བའི་བདག་མེད་པའམ་རང་ངོས་ནས་མེད་དེ།
ཡོད་མེད་གང་དུའང་རང་ངོས་ནས་མེད་པའི་ཕྱིར། ཞེས་ ཐལ་་་་
འགྱུར་བའི་ལུགས་ཀྱི་བདག་མེད་བསྒྲུབ་པའི་དོན་ངེས་པ་ན་གནས་
ཚུལ་མཐར་ཐུག་པའི་དབུ་མའི་ལྟ་བར་ཞུགས་པ་ཡིན་ནོ། །གཉིས་པ་
ནི། གཞན་ཡང་བསྡུས་པའི་རིགས་པ་ལ། །དཔྱད་ན་ཐོག་མཐའ་
མི་རྙེད་ཅིང་། །དབུས་སུའང་གནས་པར་མི་འགྱུར་ཏེ། །ཁས་བླངས་
ཐམས་ ཅད་འཇིག་པར་འགྱུར། ། ཐོག་མཐའ་མེད་ཅིང་དབུས་མི་་
དམིགས། །ཁས་བླངས་མེད་ཅིང་གྲུབ་མཐའ་མེད། །དེའི་ཚེ་དབུ་མ་
ཆེན་པོའོ། །ཞེས་བྱུང་། བདག་མེད་སྒྲུབ་བྱེད་ཀྱི་རིགས་པ་ཙམ་དུ་
མ་ཟད། བསྡུས་གྲྭའི་རིགས་པ་གཞན་རྣམས་ལ་ཡང་དཔྱད་ན་ཐོག་
མཐའ་དབུས་གང་དུའང་གནས་པར་མི་འགྱུར་བ་སྟེ་མཚམས་མི་རྙེད་



410
གནའ་དཔེ་གཅེས་བསྡུས་དཔེ་ཚོགས།
ཅིང་ཚུགས་མི་ཐུབ་པས་ཁས་བླངས་ཐམས་ཅད་འཇིག་པར་འགྱུར་བ་
སྟེ། ཁས་བླངས་སྔ་མ་དང་མི་འདྲ་བར་དྲིས་འཕངས་དང༌། སྔ་
བཙན་ཕྱི་བཙན་སྦུབས་འཚང་སོགས་སྒྲའི་བརྗོད་པ་དང༌། ཀུན་
སློང་གི་རྟོག་ པའི་ བསམ་ཚུལ་ མི་ འདྲ་ བས་ ལན་བྱེད་དགོས་ པ་ ནི།
སྣང་བས་ཡོད་མཐའ་དང་། སྟོང་བས་མེད་མཐའ་སེལ་ཚུལ་དམར་
ཁྲིད་དུ་བྱས་པ་ཡིན་པས། དེ་ལ་བརྟེན་ནས་ ཐོག་མཐའ་དབུས་
གསུམ་ཁས་བླངས་གྲུབ་མཐའ་གང་ལའང་ཚུགས་ཐུབ་པ་གཅིག་ཀྱང་
མེད་པར་ངེས་ཚེ། དབུ་མ་ཆེན་པོར་ཞུགས་པ་ཡིན། གསུངས་པ་
ཡིན་པས་ ཐལ་འགྱུར་དང་དགག་གཞི་སོགས་ཀྱི་རྩི་ཚུལ་དང་དྲིས་
འཕངས་སོགས་རིགས་པ་བྱང་ཐབས་ཙམ་ལས་ཟབ་རྒྱས་ཀྱི་ཉམས་
ལེན་དང་། གཞུང་གི་གོ་བ་སོགས་ལ་ཕན་མི་ཐོགས་ཞེས་ཐར་ལམ་
འཚོལ་བའི་མིག་འབྱིན་པར་མི་བྱའོ། །
གསུམ་པ་མཇུག་གི་དོན་ལ་བཞི་ལས། དང་བོ་གཞུང་འདིར་
འཇུག་རིགས་པར་གདམས་པ་ནི། དལ་འབྱོར་སྐྱོན་མེད་དབང་བོ་
ཚང་། །བློ་གསལ་གཞོན་ནུ་ཤེས་འདོད་རྣམས། ། རིགས་ཚུལ་འདི་ལ་
བསླབ་པར་རིགས། །འདི་མི་ཤེས་ན་མི་ཡི་ལུས། །ལུག་གི་གོ་འཕང་
ཅན་དུ་ངེས། །ཞེས་བྱུང་། དལ་འབྱོར་སྐྱོན་མེད་ཅིང་། དབང་
བོ་མཐའ་དག་ཚང་ལ་བློ་གསལ་ཞིང་ན་ཚོད་གཞོན་པའི་གཞོན་ནུ་
གཞུང་དོན་ཤེས་པར་འདོད་པ་རྣམས་ཆོས་ཅན། བསྡུས་གཞུང་གི་
རིགས་ཚུལ་འདི་ལ་བསླབ་པར་རིགས་ཏེ། རིགས་ཚུལ་འདི་མི་ཤེས་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 411
ན་མིའི་ལུས་རྟེན་ཁྱད་པར་ཅན་ཐོབ་ཀྱང༌། ལུག་གི་གོ་འཕང་ཅན་
དུ་ངེས་པའི་ཕྱིར་ཞེས་པའོ། ། དེས་ན་ད་རེས་ཕྱུགས་ལས་བྱེ་བྲག་་་
འབྱེད་དགོས་སོ། །གཉིས་པ་ཇི་ལྟར་བརྩམས་པའི་ཚུལ་ནི། སློབ་
དཔོན་སྨྲ་བའི་སེངྒེ་ཞེས། །ཐུབ་བསྟན་བཞད་རིའི་སྐྱེད་ཚལ་དང་། །
སྐུ་ཕྱོགས་འོག་མིན་གླིང་གི་གྲྭར། ། ཐ་སྙད་ཚུལ་ལ་ལེགས་པར་་་་་
སྦྱངས། ། རིགས་པས་རྩོད་པར་སྨྲ་བ་ལ། །གངས་ཅན་ཙམ་ན་ཕུལ་
བྱུང་བ། །དེ་ཡི་ལེགས་བཤད་རིགས་པའི་ཆོས། །བློ་གྲོས་ཅུང་ཟད་
གསལ་བྱས་པ། ། རབ་འབྱམས་གཞུང་ལུགས་སྨྲ་བ་ཡི། ། ཆོས་ཀྱི་
དབང་ཕྱུག་ཅེས་བྱའམ། ། དགེ་སློང་འཇམ་དབྱངས་བཞད་པས་་་་་
བཀོད། ། ཅེས་བྱུང༌། སློབ་དཔོན་སྨྲ་བའི་སེངྒེའམ་ཆ་བ་ཆོས་ཀྱི་
སེངྒེ་ཞེས་བྱ་བ་ཐུབ་བསྟན་པད་མོ་མངོན་པར་བཞད་པའི་སྐྱེད་ཚལ་
གཙང་ཕུ་ནེའུ་ཏོག་གི་གླིང་སྟོད་སྨད་གཉིས་ཞེས་གྲགས་པའི་ཆོས་གྲྭར་
ཐ་སྙད་རིག་པའི་ཚུལ་ལ་ལེགས་པར་སྦྱངས་པས། གངས་ཅན་འདི་
ན་རིགས་པའི་ལམ་ནས་རྩོད་པ་སྨྲ་བ་ལ་ཕུལ་དུ་བྱུང་བ། དེའི་
ལེགས་པར་བཤད་པའི་རིགས་པའི་ཆོས་དགུ་ཚད་ཀྱི་རིགས་པ་སྤྱི་དང་
ཁྱད་པར་དུ་ཚད་མའི་གཞུང་གི་རིགས་ལམ་རྩལ་དུ་བཏོན་པའི་བསྡུས་
གཞུང་གི་བརྗོད་དོན་ལ་བློ་གྲོས་ཀྱི་སྣང་བ་གསལ་བར་བྱས་ཤིང་རབ་
འབྱམས་གཞུང་ལུགས་མཐའ་དག་སྨྲ་བའི་ཆོས་ཀྱི་དབང་ཕྱུག་ཅེས་བྱ་
བའམ། མཚན་གཞན་དགེ་སློང་འཇམ་དབྱངས་བཞད་པས་བཀོད་
ཅེས་ པའོ། ། འདིས་ སློབ་ དཔོན་ སྔ་ མའི་ མན་ ངག་ ལྡན་ ཚུལ་ དང༌།



412
གནའ་དཔེ་གཅེས་བསྡུས་དཔེ་ཚོགས།
ནང་གི་དོན་རྟོགས་པའི་ཤེས་རབ་ལྡན་ཚུལ་བསྟན་ལ། ཅུང་ཟད་
ཅེས་པས་ཁེངས་བསྐྱུངས་པའང་མཛད་དོ། །རྗེ་པྲཛྷའི་མཚན་ཅན་གྱི་
དོན་བདུན་ཅུའི་ཟིན་བྲིས་ན་སྐྱབས་མགོན་པར་བས་ཀུན་མཁྱེན་གྱི་
གསུང་ཡིན་མིན་མི་ཤེས་གསུངས་པར་གསུངས་ པ་ཆ་བའི་ལུགས་་་
སོགས་ལ་ཡིག་ཆའི་གསུངས་ཚུལ་དང་མི་མཐུན་པ་མང་བས་ཡིན་ནམ།
འདིར་མཛད་བྱང་ཡང་གསལ་བོར་ཡོད་ལ། བརྗོད་དོན་འདུས་ཆེ་
ཞིང་རྩོད་ཚུལ་ཡང་ཁྱད་པར་དུ་འཕགས་པ་ཆེས་མང་བས་ཀུན་མཁྱེན་
གྱི་ ཡིན་ པར་ ངེས་ སོ། ། གསུམ་ པ་ ཇི་ ལྟར་ འཇུག་ པའི་ ཚུལ་ ནི།
གཞོན་ནུ་བློ་གསལ་ཤེས་འདོད་རྣམས། ། ཚུར་ཤོག་ཅི་འདོད་དགོས་
དགུ་ལོངས། ། རྡོ་བཅལ་སྔོན་མའི་སྟེང་དུ་སྦྱོངས། །ཀུ་ཡངས་ཕྱོགས་
མེད་གྲྭ་ས་འགྲིམས། །ཀུན་ལ་གྲོགས་ཀྱི་དམ་པར་ལྟོས། ། སྡང་ཚུལ་མ་
སྟོན་ཉམས་དགའ་སྐྱོངས། ། ཞེས་བྱུང་། ན་ཚོད་ ཤིན་ཏུ་གཞོན་་
ཤིང་བློ་གྲོས་ཀྱི་སྣང་བ་ཉིད་བྱེད་ལྟར་གསལ་ལ་བླང་དོར་གྱི་གནས་
མཐའ་དག་ཚུལ་བཞིན་དུ་ཤེས་པར་འདོད་པའི་སྐལ་ལྡན་རྣམས་དགྲ་
འདུལ་གཉེན་སྐྱོང་སོགས་ཚེ་འདིའི་སྣང་གི་བྱ་བཞག་ལ་མ་གཡེངས་
པར་ཚུར་ཤོག་ལ། ཚུལ་ཁྲིམས་རྣམ་པར་དག་པས་གཞི་བཟུང་སྟེ་
ཚོགས་པ་རྒྱ་ཆེ་ཞིང་ཕྱོགས་སུ་མ་ཆད་པའི་གྲྭ་ས་འདི་ལྟ་བུ་འགྲིམས་ལ།
གཞུང་དོན་ལ་ལེགས་པར་སློབ་པའི་བཤེས་གཉེན་ཀུན་ལ་གྲོགས་ཀྱི་
དམ་པར་ལྟོས་ཏེ། གཞན་ཕམ་འདོད་དང་རང་རྒྱལ་འདོད་ཀྱི་་་
བསམ་པ་དང༌། ཕྲག་དོག་དང་ཆགས་སྡང་སོགས་ཀྱི་ངང་ཚུལ་མི་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 413
སྟོན་པར་གྲོགས་རྣམས་ལ་དད་གུས་དང་ཕན་འདོད་ཀྱི་བསམ་པ་དང་
ལྡན་པས་རྡོ་བཅལ་སྔོན་མོའི་སྟེང་དུ་ཚ་གྲང་སོགས་ངལ་དུབ་ཁྱད་དུ་
བསད་ནས་གཞུང་དོན་འབྱེད་པའི་རིགས་པའི་གསང་ཚིག་ལ་ལེགས་
པར་སྦྱངས་ཏེ། བཤེས་གཉེན་བསྟེན་ཚུལ་ནས་སངས་རྒྱས་ཀྱི་བར་
གྱི་རྣམ་དཀར་གྱི་ཡོན་ཏན་ཅི་འདོད་ཅི་དགོས་མཐའ་དག་ལོངས་ཤིག་
ཅེས་འཇུག་པ་བོའི་རྟེན་སྦྱངས་པའི་གནས་སྐབས་ཀྱི་ཀུན་སློང་དང་
བཅས་ པ་ བསྟན་ ཏོ། ། བཞི་ བ་ དེ་ ལྟར་ སྦྱངས་ པའི་ ཡོན་ ཏན་ ནི།།
རྒྱལ་བ་མཉེས་པའི་མཆོད་སྤྲིན་ཡིན། ། བསོད་ནམས་ཡེ་ཤེས་ཚོགས་
ཆེན་ཡིན། ། གྲྭ་ས་མཛེས་པའི་རྒྱུན་འཕྲེང་ཡིན། ། གྲོགས་ བཤེས་་་་་
དགའ་བའི་དགའ་སྟོན་ཡིན། ། མཁས་པ་རྣམས་ལ་སྐྱེས་བཟང་་་་་་
ཡིན། ། བླུན་པོ་མཁས་པར་སྦྱོར་བྱེད་ཡིན། ། ཀུན་མཁྱེན་ཐོབ་པའི་
དངོས་རྒྱུ་ཡིན། ། ཞེས་བྱུང༌། །བསྡུས་གཞུང་འདི་ནས་གསུངས་པའི་
རིགས་ལམ་ལ་སྔར་ལྟར་སྦྱངས་པ་ནི། ཕྱོགས་བཅུའི་རྒྱལ་བ་རྣམས་
ཐུགས་མཉེས་པར་བྱེད་པའི་སྒྲུབ་པའི་མཆོད་སྤྲིན་རྨད་དུ་བྱུང་བ་
དང་། དེ་ལ་ཆོས་དང་མི་འཇིགས་པའི་སྦྱིན་པ་དང༌། རང་དོན་
ཡིད་བྱེད་སོགས་སྡོམ་པ་དང༌། ཁྲོ་བ་བཟོད་པ་དང་། དགེ་བ་ལ་
སྤྲོ་བ་ སོགས་ ཕར་ཕྱིན་དང་བོ་བཞིའི་ཉམས་ལེན་ཚང་བས་བསོད་
ནམས་དང་། དེ་ལ་སེམས་གནས་པ་དང་། དབུ་མའི་དོན་ལ་
ལེགས་པར་དཔྱོད་པས་བསམ་གཏན་དང་ཤེས་རབ་ཀྱི་ཉམས་ལེན་
ཚང་བས་ཡེ་ཤེས་ཀྱི་ཚོགས་རྒྱ་ཆེན་པོ་བསགས་པ་དང་། ལོག་་་་



414
གནའ་དཔེ་གཅེས་བསྡུས་དཔེ་ཚོགས།
བཤད་དང་བམ་བཤད་ཀྱི་མགུལ་འཕྲེང་ཟིལ་གྱིས་གནོན་པས་གྲྭ་ས་
ཆེན་པོ་མཛེས་པར་བྱེད་པའི་བློ་གསལ་མགུལ་བའི་རྒྱུན་འཕྲེང་དང་།
གྲོགས་དགེ་བའི་བཤེས་གཉེན་རྣམས་དགའ་བར་བྱེད་པའི་དགའ་
སྟོན་དང་། མཁས་པ་རྣམས་ལ་གསེར་དངུལ་ལ་སོགས་པའི་རིན་པོ་
ཆེ་སྐྱེས་ཕུལ་བ་བས་མཆོག་ཏུ་གྱུར་པའི་སྐྱེས་བཟང་བོ་དང༌། བློན་
པོ་ཅི་ཡང་མི་ཤེས་པ་རྣམས་མྱུར་དུ་མཁས་པར་སྦྱོར་བྱེད་ཀྱི་ཐབས་
མཆོག་དང༌། གཞན་གཟུངས་སྔགས་བགྲང་བ་ཕྱག་དང་སྐོར་བ་
སྦྱིན་གཏོང་སོགས་ནི་ཀུན་མཁྱེན་ཡེ་ཤེས་ཀྱི་ལྷན་ཅིག་བྱེད་རྐྱེན་ཙམ་
དང་། དེ་ལྟར་སྦྱངས་ཏེ་གཞུང་དོན་རིགས་པས་འབྱེད་པའི་ཤེས་
རབ་ནི་ཀུན་མཁྱེན་ཐོབ་པའི་དངོས་རྒྱུ་སྟེ། ཉེར་ལེན་ཡིན་ཞེས་པ་
སྟེ། དེས་ནི་གནས་ སྐབས་དེར་ཁྱབ་མ་ཁྱབ་ཡིན་མིན་སོགས་ལ་
རྨོངས་པ་ལོག་པར་འཛིན་པ་མངོན་གྱུར་འགོག་པར་བྱེད་ལ་ཡང་ཡང་
གོམས་ཏེ་གསལ་སྣང་བྱུང་བ་ན་དེ་དག་ས་བོན་དང་བཅས་པ་རིམ་
གྱིས་སྤངས་ནས་ཀུན་མཁྱེན་ཡེ་ཤེས་སུ་གནས་འགྱུར་བའི་ཕྱིར་རོ། །
སྨྲས་པ། རིགས་གཞུང་ཆུ་བོ་བརྒྱ་ཡི་དགོངས་པའི་མཐིལ། །
རིགས་པའི་དབང་ཕྱུག་འཇམ་དབྱངས་བླ་མ་ཡི། ། རིགས་ཚུལ་སྙིང་
བོ་བསྡུས་པའི་མཛོད་ཀྱི་སྒོ། །རིགས་ལམ་ཕྲ་མོས་ལེགས་པར་ཕྱེ་བ་
ཡིས། ། ཐར་འདོད་ཐར་ལམ་འཚོལ་བའི་རིགས་སྨྲའི་ཚོགས། ། ཚིག་
སྤྱིས་ཚིག་ཙམ་འབྱེད་ལ་མི་རེ་བར། ། འདིར་ཞུགས་འདིར་གསུངས་
རིགས་ པའི་གསང་ཚིག་སློབ། ། མྱུར་བ་མྱུར་བར་མཁས་ པའི་ ཡང་



རྗེ་ཡབ་སྲས་གསུམ་གྱི་ཚད་གཞུང་དང་གུང་ཐང་བློ་གྲོས་ཀྱི་བསྡུས་གྲྭ། 415
རྩེར་ཕྱིན། ། དྲུག་སྒྲ་ཐལ་འགྱུར་སོགས་ཀྱི་རིགས་ལམ་ནི། ། གནས་
སྐབས་རིགས་པ་བྱང་བའི་ཐབས་ཙམ་ལས། །མདོ་སྔགས་གཞུང་དོན་
འབྱེད་ལ་མི་ཕན་ཞེས། ། བླུན་པོའི་རང་མཚང་བསྒྲགས་རྣམས་བག་
ཡོད་ཀྱིས། །འདིར་འབད་ལས་བྱུང་རྣམ་དཀར་དགེ་བའི་ཚོགས། །
རྒྱལ་བསྟན་སྤྱི་དང་ཁྱད་པར་བཀའ་པོད་ལྔ། །འཛིན་སྐྱོང་བྱེད་པའི་
བློ་གསལ་ངང་མོའི་ཁྱུས། ། ཐོས་བསམ་ནོར་བུའི་ཆུ་གཏེར་གང་བར་
ཤོག། བདག་སོགས་དེ་ནས་ཚེ་རབས་ཐམས་ཅད་དུ། །བཞད་པའི་
རྡོ་རྗེའི་སྐྱེས་འཕྲེང་རིམ་བྱོན་ལ། ། མ་དད་ལོག་པར་རྟོག་པའི་ཚོགས་
བཀག་ སྟེ། ། ལེགས་ མོས་ དད་ པས་ ཚུལ་ བཞིན་ བསྟེན་ པར་ ཤོག།
ཅེས་ཀུན་མཁྱེན་བླ་མ་མཆོག་གིས་མཛད་པའི་བསྡུས་སྦྱོར་སྙིང་བོ་ཀུན་
བསྡུས་རིགས་པའི་མཛོད་ཀྱི་དགོངས་དོན་གསལ་བར་བྱེད་པ་ཀུན་
གསལ་མེ་ལོང་ཞེས་བྱ་བ་འདི་ནི་རང་གི་གམ་དུ་གནས་པ་བློ་བཟང་
བསྟན་དར་གྱིས་ཡང་ཡང་བསྐུལ་ངོར༧རིགས་སྨྲ་ཡོངས་ཀྱི་ཐ་ཤལ་པ་
བློ་གྲོས་རྒྱ་མཚོས་སུག་བྲིས་སུ་བགྱིས་པའོ། །
སྨྲས་པ། སྔོན་བྱོན་མ ཁ ས་ གྲུབ་མ ཁ ས་བརྒྱའི་གཙུག་གི་
ནོར། ། ཐར་འདོད་བློ་གསལ་བློ་གྲོས་པདྨོའི་ཚལ། །རྒྱས་བྱེད་རིགས་
ཚུལ་རིགས་པའི་འོད་སྣང་འབུམ། ། ། སྤྲོ་མཁས་འཇམ་དབྱངས་བླ་
མའི་གསུང་གི་བཅུད། །དོན་འགྲེལ་ཡུར་བའི་ལམ་ནས་ལེགས་དྲངས་
ཏེ། ། དོན་གཉེར་ཡིད་ཀྱི་ཞི་སར་རབ་སིམ་པས། ། དོན་ལྡན་རིགས་
འཕྲུལ་ལོ་ཏོག་བསྐྱེད་མཛད་གང་། ། དོན་གཉེར་སྐལ་ལྡན་གསོས་སུ་



416
གནའ་དཔེ་གཅེས་བསྡུས་དཔེ་ཚོགས།
མི་ཟད་པར། །བསྐྲུན་དགེས་རྒྱལ་བསྟན་སྤྱི་བྱེའི་རིང་ལུགས་མཆོག།
དྲི་མེད་སྤེལ་མཛད་བཤེས་ཀྱིས་ས་སྟེང་ཁྱབ། །ཡང་དག་དོན་གྱི་ནོར་
མཆོག་ཐོབ་ཕྱིར་དུ། ། བློ་གསལ་བྱེད་པས་རིགས་ཚུལ་འབུམ་རྩེན་
ཤོག། ཅེས་ཀུན་མཁྱེན་མཆོག་གིས་མཛད་པའི་བསྡུས་སྦྱོར་སྙིང་བོ་
ཀུན་བསྡུས་རིགས་པའི་མཛོད་ཀྱི་རྣམ་བཤད་ཀུན་གསལ་མེ་ལོང་ཞེས་
བྱ་བ་མཁས་གྲུབ་གཉིས་འཛོམས་ཀྱི་བཤེས་གཉེན་དམ་པ་བློ་གྲོས་རྒྱ་
མཚོས་མཛད་པ་འདི་ཉིད་རིགས་སྨྲ་བ་རྣམས་ལ་ཕན་ཆེ་བར་དགོངས་
གཞུང་ཚོགས་འདུས་ནས་པར་གསར་བསྐྲུན་གནང་སྐབས་པར་སྨོན་
ཞིག་དགོས་ཚུལ་དངོས་སྐྱེས་བཅས་བསྐུལ་མ་གནང་བ་བཞིན་མི་ཉག་
སྐྱེས་མིང་པ་ངག་དབང་ལེགས་བཤད་རྒྱ་མཚོས་སུག་བྲིས་སུ་བགྱིས་པ་
དགེ་བར་གྱུར་ཅིག། ། ཆོས་སྡེ་ཆེན་པོ་སྐུ་འབུམ་བྱམས་པ་གླིང་དུ་
དཔར་དུ་བསྒྲུབས་པའོ། ། ། །



རྩོམ་སྒྲིག་འགན་འཁུར་བ། འབྲུག་རྒྱལ་མཁར།
མདུན་ཤོག་མཛེས་རིས། ཞི་ཅིན་ལེན།
མདུན་ཤོག་གཟིགས་བྱང་། གྲགས་པ།
༄༅། །རྗེ་ཡབ་སྲས་གསུམ་གྱི་ཚད་གཞུང་ཉེར་མཁོ་དང་
གུང་ཐང་བློ་གྲོས་རྒྱ་མཚོའི་བསྡུས་གྲྭ་བཞུགས་སོ། །
ཆ་རིས་སྐལ་བཟང་ཐོགས་མེད་ཀྱིས་ལེགས་སྒྲིག་བྱས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ། །
ཀན་སུའུ་ཅིན་ཉིན་པར་ཁང་གིས་དཔར། །
དེབ་ཚད། ཧོ་སྨིས850X1168 1/32 དཔར་ཤོག13. 25 ཡིག་གྲངས་སྟོང་། 190
2000ལོའི་ཟླ12པར་པར་གཞི་དང་བོ་བསྒྲིགས། 2000ལོའི་ཟླ12པར་པར་ཐེངས་དང་བོ་དཔར།
དཔར་གྲུངས། 1-3,500
ISBN7-5421-0762-3/B • 75 རིན་གོང་སྒོར། 20. 00



图书在版编目(CIP)数据
宗喀巴师徒因明论集/恰日·嘎藏陀美整理,一兰州:
甘肃民族出版社,2000.12
| ISBN 7-5421-0762-3
I.宗... II.哈...
N. B81-53
山,因明(印度逻辑)一文集
中国版本图书馆 CIP 数据核字(2000) 第79211号
宗喀巴师徒因明论集
恰日•嘎藏陀美 整理
甘肃民族出版社出版发行
(730000 兰州市滨河东路296号)
甘肃省静宁印刷厂印刷
开本 850mm×1168mm 1/32 印张 13.25 插页4 字数 190千
| 2000年12月第1版 2000年12月第1次印刷,
印数:1-3,500
ISBN 7-5421-0762-3/B-75(民文) 定价:20.00 元



།
ལ།
།
པར་ཚན་གཉིས་པའི་སྐོར་གྱི་དཔེ་ཐོ།
༄༅། །རྗེ་ཡབ་སྲས་གསུམ་གྱི་ཚད་གཞུང་ཉེར་མཁོ་དང་གུང་ཐང་བློ་གྲོས་རྒྱ་མཚོའི་
བསྡུས་གྲྭ་བཞུགས་སོ། །
1. ཚད་མའི་ལམ་བསྒྲིགས་ཞེས་བྱ་བ་བཞུགས་སོ། །(རྗེ་ཙོང་ཁ་བས་མཛད།） 2. ཚད་མའི་ལམ་ཁྲིད་
ཅེས་བྱ་བ་བཞུགས་སོ། །(རྒྱལ་ཚབ་རྗེས་མཛད།) 3. འགལ་འབྲེལ་གྱི་རྣམ་གཞག་བཞུགས་སོ། །(རྒྱལ་ཚབ་
རྗེས་མཛད།) 4, ཚད་འབྲས་ཀྱི་རྣམ་གཞག་ཆེན་མོ་བཞུགས་སོ། །(མཁས་གྲུབ་རྗེས་མཛད།) 5. བསྡུས་སྦྱོར་
སྙིང་བོའི་དགོངས་དོན་གསལ་བར་བྱེད་པ་ཀུན་གསལ་མེ་ལོང་ཞེས་བྱ་བ་བཞུགས་སོ། །(རྗེ་གུང་ཐང་བློ་གྲོས་རྒྱ་
མཚོས་མཛད།）
༄༅། །རྣམ་བཤད་སྙིང་བོའི་རྒྱན་བཞུགས་སོ། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱུན་གྱི་འགྲེལ་བ་དོན་གསལ་
བའི་རྣམ་བཤད་སྙིང་བོའི་རྒྱན་ཅེས་བྱ་བ།(རྒྱལ་ཚབ་དར་མ་རིན་ཆེན་གྱིས་མཛད།)
༄༅། །བསྡུས་གྲྭ་ཕྱོགས་བསྒྲིགས་བཞུགས་སོ། །
1. ཁ་དོག་དཀར་དམར་བཞུགས་སོ། ། (ཀུན་མཁྱེན་འཇམ་དབྱངས་བཞད་པའི་རྡོ་རྗེས་མཛད།） 2.
རིགས་ལམ་ཐོར་བུའི་རྣམ་གཞག་བློ་གསལ་ངང་མོ་འགུག་པའི་ལེགས་བཤད་པདྨོའི་མཚོ་ཆེན་ཞེས་བྱ་བ་བཞུགས་
སོ། །(འབའ་ལང་དཀོན་མཆོག་ཆོས་འཕེལ་གྱིས་མཛད།) 3. དྲིས་འཕངས་དང་དྲུག་སྒྲ་བརྩི་ཚུལ་སོགས་ཆོས་
གྲྭའི་གསུང་རྒྱུན་ལྟར་བཀོད་པ་རིགས་ལམ་འོད་འཕྲེང་ཞེས་བྱ་བ། (དབལ་མང་པཎྜི་ཏས་མཛད།） 4. གྲུབ་
མཐའ་རྩ་བའི་ཚིག་ཊཱིཀ་ཤེལ་དཀར་མེ་ལོང་ཞེས་བྱ་བ། (བློ་བཟང་དཀོན་མཆོག་གིས་མཛད།)
༄༅། །རྗེ་ལྷ་མོའི་བློ་བཟང་ཚུལ་ཁྲིམས་རྒྱ་མཚོའི་འདུལ་བ། །
འདུལ་བ་རྒྱ་མཚོའི་དཀའ་གནད་མདོར་བསྡུས་པ་ནོར་བུའི་ཕྲེང་བ་ཞེས་བྱ་བའི་དགོངས་འགྲེལ་ཀུན་
བཟང་ཞིང་གི་ཉི་མ་གཞན་ཕན་སྣང་བའི་མཛོད་ཅེས་བྱ་བ་བཞུགས་སོ། །(ལྷ་མོའི་བློ་བཟང་ཚུལ་ཁྲིམས་རྒྱ་མཚོས་
མཛད།)
༄༅། །རྗེ་གུང་ཐང་བློ་གྲོས་རྒྱ་མཚོའི་དྲང་ངེས་དཀའ་འགྲེལ་སོགས་བཞུགས་སོ། །
1. དྲང་བ་དང་ངེས་པའི་དོན་རྣམ་པར་འབྱེད་པའི་བསྟན་བཅོས་ལེགས་བཤད་སྙིང་བོའི་དཀའ་འགྲེལ་
རིན་ཆེན་སྒྲོན་མེ་ཞེས་བྱ་བ་བཞུགས་སོ། །(རྗེ་གུང་ཐང་བློ་གྲོས་རྒྱ་མཚོས་མཛད།) 2. རྣམ་ཐར་སྒོ་གསུམ་གྱི་རྣམ་
པར་བཞག་པ་ལེགས་བཤད་རྒྱ་མཚོའི་རྦ་རླབས་ཞེས་བྱ་བ་བཞུགས་སོ། །(འཇམ་པའི་དབྱངས་དཀོན་མཆོག་བསྟན་
པའི་སྒྲོན་མེས་མཛད།) 3. ཡིད་དང་ཀུན་གཞིའི་རྩ་བའི་མཆན་འགྲེལ་གསེར་གྱི་ལྡེ་མིག་ཅེས་བྱ་བ་ལེགས་པར་
བཞུགས་སོ། །(རྗེ་བློ་བཟང་འཇིགས་མེད་ཀྱིས་མཛད།) 4. ཆོས་མངོན་པ་མཛོད་ཀྱི་གནས་བརྒྱུད་ཀའི་ཁྱབ་
མཐའ་ཆོས་མངོན་རྒྱ་མཚོའི་རིགས་པའི་དགའ་སྟོན་མཆོད་པའི་མེ་ཏོག་ཅེས་བྱ་བ་བཞུགས་སོ། །(རནྡྲ་སཱ་རས་
མཛད།) 5. ཆོས་མངོན་རྒྱ་མཚོའི་རིགས་པའི་དགའ་སྟོན་གྱི་ཟུར་མཆན་ཀུན་བཟང་མཆོད་སྤྲིན་ཞེས་བྱ་བ་
བཞུགས་སོ། །（རཏྠ་སཱ་རས་མཛད།)
:
།



་
25
བ ན
ནི
)
|
༄༅།།གནའ་དཔེ་གཅེས་བསྡུས་དཔེ་ཚོགས།
1:|:
།
:
ISBN 7-5421-0762-3
1:|: :
T S BN 7 – 54 2 1 - 0 7 6 2 - 3
B • 75 (EE Y) ༼ ༡༡： 20. 00 TU
[9787533107%25I>
